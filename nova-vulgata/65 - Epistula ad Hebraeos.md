# AD HEBRAEŌS **EPISTULA** SĀNCTĪ PAULĪ APOSTOLĪ

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13)

## 1

1 Multifāriam et multīs modīs ōlim Deus **locūtus** patribus in **prophētīs**,

2 in novissimīs hīs diēbus **locūtus** **est** nōbīs in Fīliō, quem cōnstituit hērēdem ūniversōrum, per quem fēcit et saecula;

3 quī, cum sit splendor glōriae et **figūra** substantiae eius et portet omnia verbō **virtūtis** suae, pūrgātiōne peccātōrum **facta**, cōnsēdit ad dexteram maiestātis in excelsīs,

4 tantō melior angelīs **effectus**, quantō differentius prae illīs **nōmen** hērēditāvit.

5 Cui enim dīxit aliquandō angelōrum:

“ Fīlius meus **es** tū;

ego hodiē genuī tē ”

et rūrsum: “ Ego **erō** illī in patrem, et ipse erit mihi in fīlium ”?

6 Cum autem iterum intrōdūcit prīmōgenitum in orbem terrae, dīcit:

“ Et adōrent eum omnēs angelī Deī ”.

7 Et ad angelōs quidem dīcit:

“ Quī facit angelōs suōs **spīritūs**

et ministrōs suōs flammam **ignis** ”;

8 ad Fīlium autem:

“ Thronus tuus, Deus, in saeculum saeculī,

et **virga** aequitātis **virga** rēgnī tuī.

9 Dīlēxistī iūstitiam et ōdistī inīquitātem,

proptereā ūnxit tē Deus, Deus tuus,

oleō exsultātiōnis prae participibus tuīs ”

10 et:

“ Tū in prīncipiō, Domine, terram fundāstī;

et **opera** manuum tuārum sunt caelī.

11 Ipsī perībunt, tū autem **permanēs**;

et omnēs ut vestīmentum veterāscent,

12 et velut amictum involvēs eōs,

sīcut vestīmentum et mūtābuntur.

Tū autem **īdem** **es**, et annī tuī nōn dēficient ”.

13 Ad quem autem angelōrum dīxit aliquandō:

“ **Sēde** ā dextrīs meīs,

dōnec pōnam inimīcōs tuōs scabellum pedum tuōrum ”?

14 **Nōnne** omnēs sunt administrātōriī **spīritūs**, quī in ministerium mittuntur propter eōs, quī hērēditātem capient **salūtis**?

## 2

1 Proptereā abundantius oportet observāre nōs **ea**, quae audīvī mūs, nē forte praeterfluāmus.

2 Sī enim, quī per angelōs dictus **est**, sermō **factus** **est** firmus, et **omnis** praevāricātiō et **inoboedientia** accēpit iūstam mercēdis retribūtiōnem,

3 quōmodo nōs effugiēmus, sī tantam **neglēxerimus** salūtem? Quae, cum initium accēpisset ēnārrārī per Dominum, ab eīs, quī audiērunt, in nōs **cōnfirmāta** **est**,

4 contestante Deō signīs et portentīs et variīs virtūtibus et **Spīritus** Sānctī distribūtiōnibus secundum suam voluntātem.

5 Nōn enim angelīs subiēcit orbem terrae futūrum, dē quō loquimur.

6 Testātus **est** autem in quōdam locō **quis** dīcēns:

“ Quid **est** homō, quod memor **es** eius,

aut fīlius hominis, quoniam vīsitās eum?

7 Minuistī eum paulō minus ab angelīs,

**glōriā** et **honōre** corōnāstī eum,

8 omnia subiēcistī sub pedibus eius ”.

In eō enim quod **eī** omnia subiēcit, nihil dīmīsit nōn subiectibile **eī**. Nunc autem necdum vidēmus omnia **subiecta** **eī**;

9 eum autem, quī paulō minus ab angelīs minōrātus **est**, vidēmus **Iēsum** propter passiōnem **mortis** **glōriā** et **honōre** corōnātum, ut **grātia** Deī prō omnibus gustāverit mortem.

10 Decēbat enim eum, propter quem omnia et per quem omnia, quī multōs fīliōs in glōriam addūxit, ducem **salūtis** eōrum per passiōnēs cōnsummāre.

11 Quī enim sānctificat et quī sānctificantur, ex ūnō omnēs; propter quam causam nōn ērubēscit frātrēs eōs vocāre

12 dīcēns:

“ Nūntiābō **nōmen** tuum frātribus meīs,

in **mediō** ecclēsiae laudābō tē”;

13 et iterum: “ Ego **erō** fīdēns in eum ”;

et iterum: “ Ecce ego et puerī, quōs mihi **dedit** Deus ”.

14 Quia ergō puerī commūnicāvērunt sanguinī et carnī, et ipse similiter participāvit iīsdem, ut per mortem dēstrueret eum, quī habēbat **mortis** imperium, id **est** Diabolum,

15 et līberāret eōs, quī timōre **mortis** per **tōtam** vītam obnoxiī erant servitūtī.

16 Nusquam enim angelōs apprehendit, sed sēmen Abrahae apprehendit.

17 Unde dēbuit per omnia frātribus similārī, ut misericors fieret et **fidēlis** pontifex in iīs,

quae sunt ad Deum, ut repropitiāret **dēlicta** **populī**;

18 in quō enim **passus** **est** ipse tentātus, pō tēns **est** eīs, quī tentantur, auxiliārī.



## 3

1 Unde, frātrēs sānctī, vocātiōnis **caelestīs** participēs, **cōnsīderātē** apostolum et pontificem cōnfessiōnis nostrae **Iēsum**,

2 quī **fidēlis** **est** **eī**, quī fēcit illum, sīcut et Moȳsēs[\*][moyses] in **tōtā** domō illīus.

3 Ampliōris enim glōriae iste prae Moyse dignus **est** **habitus**, quantō ampliōrem honōrem habet quam **domus**, quī fabricāvit illam.

4 **Omnis** namque **domus** fabricātur ab aliquō; quī autem omnia fabricāvit, Deus **est**.

5 Et Moȳsēs[\*][moyses] quidem **fidēlis** erat in **tōtā** domō eius tamquam famulus in testimōnium eōrum, quae **dīcenda** erant,

6 Chrīstus vērō tamquam Fīlius super domum illīus; cuius **domūs** sumus nōs, sī fīdūciam et glōriātiōnem speī retineāmus.

7 Quāpropter, sīcut dīcit **Spīritus** Sānctus:

“ Hodiē, sī **vōcem** eius **audierītis**,

8 nōlīte obdūrāre **corda** **vestra** sīcut in exacerbātiōne,

secundum diem tentātiōnis in dēsertō,

9 ubi tentāvērunt mē patrēs vestrī in probātiōne

et vīdērunt **opera** **mea**

10 quadrāgintā annōs. Propter quod īnfēnsus fuī generātiōnī huic et dīxī: Semper errant **corde**.

Ipsī autem nōn cognōvērunt viās meās;

11 sīcut icut iūrāvī in **īrā** **meā**:

Nōn introībunt in requiem meam ”.

12 Vidēte, frātrēs, nē forte sit in aliquō vestrum cor **malum** incrēdulitātis discēdendī ā Deō vīvō,

13 sed adhortāminī vōsmetipsōs per singulōs diēs, dōnec illud “ hodiē ” vocātur, ut nōn obdūrētur **quis** ex vōbīs **fallāciā** peccātī;

14 participēs enim Chrīstī effectī sumus, sī tamen initium substantiae usque ad fīnem firmum retineāmus,

15 dum dīcitur:

“ Hodiē, sī **vōcem** eius **audierītis**,

nōlīte obdūrāre **corda** **vestra** quemadmodum in **illā** exacerbātiōne ”.

16 Quī sunt enim quī audientēs exacerbāvērunt? **Nōnne** ūniversī, quī **profectī** sunt ab Aegyptō per Moysēn?

17 Quibus autem īnfēnsus fuit quadrāgintā annōs? **Nōnne** illīs, quī peccāvērunt, quōrum **membra** **cecidērunt** in dēsertō?

18 Quibus autem iūrāvit nōn introīre in requiem ipsīus, **nisi** illīs, quī incrēdulī fuērunt?

19 Et vidēmus quia nōn potuērunt introīre propter incrēdulitātem.

## 4

1 Timeāmus ergō, nē forte, **relicta** pollicitātiōne introeundī in rē quiem eius, exīstimētur aliquis ex vōbīs **dēesse**;

2 etenim et nōbīs ēvangelīzātum **est** quemadmodum et illīs, sed nōn prōfuit illīs sermō **audītus**, nōn commixtīs **fide** cum iīs, quī audierant.

3 Ingredimur enim in requiem, quī crēdidimus, quemadmodum dīxit:

“ Sīcut iūrāvī in **īrā** **meā**:

Nōn introībunt in requiem meam ”,

et quidem operibus ab īnstitūtiōne mundī factīs.

4 Dīxit enim quōdam locō dē **diē** **septimā** sīc: “Et requiēvit Deus **diē** **septimā** ab omnibus operibus **suīs** ”;

5 et in istō rūrsum: “ Nōn introībunt in requiem meam ”.

6 Quoniam ergō superest quōsdam introīre in illam, et hī, quibus priōribus ēvangelīzātum **est**, nōn introiērunt propter inoboedientiam,

7 iterum terminat diem quendam, “ Hodiē ”, in Dāvīd dīcendō post tantum temporis, sīcut suprā dictum **est**:

“ Hodiē, sī **vōcem** eius **audierītis**,

nōlīte obdūrāre **corda** **vestra** ”.

8 Nam, sī eīs **Iēsus** requiem praestitisset, nōn dē aliō loquerētur posthāc **diē**.

9 Itaque relinquitur sabbatismus **populō** Deī;

10 quī enim **ingressus** **est** in requiem eius, etiam ipse requiēvit ab operibus **suīs**, sīcut ā **suīs** Deus.

11 Festīnēmus ergō ingredī in illam requiem, ut nē in idipsum **quis** **incīdat** inoboedientiae exemplum.

12 Vīvus **est** enim Deī sermō et efficāx et penetrābilior omnī gladiō ancipitī et pertingēns usque ad dīvīsiōnem animae ac **spīritūs**, compāgum **quoque** et medullārum, et discrētor cōgitātiōnum et intentiōnum **cordīs**;

13 et nōn **est** **creātūra** **invīsibilis** in cōnspectū eius, omnia autem **nūda** et **aperta** sunt oculīs eius, ad quem nōbīs sermō.

14 Habentēs ergō pontificem magnum, quī penetrāvit caelōs, **Iēsum** Fīlium Deī, teneāmus cōnfessiōnem.

15 Nōn enim habēmus pontificem, quī nōn possit compatī īnfirmitātibus nostrīs, tentātum autem per omnia secundum similitūdinem absque peccātō;

16 adeāmus ergō cum **fīdūciā** ad thronum grātiae, ut misericordiam cōnsequāmur et grātiam inveniāmus in auxilium opportūnum.

## 5

1 **Omnīs** namque pontifex ex hominibus assūmptus prō hōmī nibus cōnstituitur in hīs, quae sunt ad Deum, ut offerat **dōna** et sacrificia prō **peccātīs**;

2 quī **aequē** condolēre possit hīs, quī ignōrant et errant, quoniam et ipse circumdatus **est** īnfirmitāte

3 et propter eam dēbet, quemadmodum et prō **populō**, **ita** etiam prō sēmetipsō offerre prō **peccātīs**.

4 Nec quisquam sūmit sibi illum honōrem, sed quī vocātur ā Deō tamquam et Aarōn.

5 Sīc et Chrīstus nōn sēmetipsum glōrificāvit, ut pontifex fieret, sed quī **locūtus** **est** ad eum:

“ Fīlius meus **es** tū;

ego hodiē genuī tē ”;

6 quemadmodum et in aliō dīcit:

“ Tū **es** sacerdōs in aeternum secundum ōrdinem Melchisedech ”.

7 Quī in diēbus **carnis** suae, precēs supplicātiōnēsque ad eum, quī possit salvum illum ā morte facere, cum clāmōre validō et lacrimīs offerēns et exaudītus prō **suā** **reverentiā**,

8 et quidem cum **esset** Fīlius, didicit ex hīs, quae **passūs** **est**, oboedientiam;

9 et, cōnsummātus, **factus** **est** omnibus oboedientibus sibi auctor **salūtis** aeternae,

10 appellātus ā Deō pontifex iuxtā ōrdinem Melchisedech.

11 Dē quō **grandīs** nōbīs sermō et **ininterpretābilis** ad dīcendum, quoniam sēgnēs factī **estis** ad audiendum.

12 Etenim cum dēbērētis magistrī **esse** propter tempus, rūrsum indigētis, ut vōs doceat aliquis elementa exōrdiī sermōnum Deī, et factī **estis**, quibus **lacte** opus sit, nōn solidō cibō.

13 **Omnīs** enim, quī **lactīs** **est** particeps, expers **est** sermōnis iūstitiae, parvulus enim **est**;

14 perfectōrum autem **est** solidus cibus, eōrum, quī prō cōnsuētūdine exercitātōs habent **sēnsūs** ad discrētiōnem bonī ac **malī**.

## 6

1 Quāpropter praetermittentēs inchoātiōnis Chrīstī sermōnem ad perfectiōnem ferāmur, nōn rūrsum iacientēs fundāmentum paenitentiae ab operibus mortuīs et fideī ad Deum,

2 baptismatum doctrīnae, impositiōnis **quoque** manuum, ac resurrēctiōnis mortuōrum et iūdiciī aeternī.

3 Et **hoc** faciēmus, sī quidem permīserit Deus.

4 Impossibile **est** enim eōs, quī semel sunt illūminātī, gustāvērunt etiam dōnum caeleste et participēs sunt factī **Spīritus** Sānctī

5 et bonum gustāvērunt Deī verbum virtūtēsque saeculī ventūrī

6 et prōlāpsī sunt, rūrsus renovārī ad paenitentiam, rūrsum crucifīgentēs sibimetipsīs Fīlium Deī et ostentuī habentēs.

7 **Terra** enim saepe venientem super sē bibēns imbrem et generāns herbam opportūnam illīs, propter quōs et colitur, accipit benedictiōnem ā Deō;

8 prōferēns autem spīnās ac tribulōs **reproba** **est** et maledictō **proxima**, cuius **fīnis** in combustiōnem.

9 Cōnfīdimus autem dē vōbīs, dīlēctissimī, **meliōrā** et vīcīniōra salūtī, tametsī **ita** loquimur;

10 nōn enim iniūstus Deus, ut oblīvīscātur **operis** vestrī et dīlēctiōnis, quam ostendistis nōminī ipsīus, quī ministrāstis sānctīs et **ministrātīs**.

11 Cupimus autem ūnumquemque vestrum eandem ostentāre sollicitūdinem ad explētiōnem speī usque in fīnem,

12 ut nōn sēgnēs efficiāminī, vērum imitātōrēs eōrum, quī **fide** et **patientiā** hērēditant prōmissiōnēs.

13 Abrahae namque prōmittēns Deus, quoniam nēminem habuit, per quem iūrāret maiōrem, iūrāvit per sēmetipsum

14 dīcēns: “ Utique benedīcēns **benedicam** tē et multiplicāns multiplicābō tē ”;

15 et sīc longanimiter ferēns adeptus **est** reprōmissiōnem.

16 Hominēs enim per maiōrem **suī** iūrant, et **omnis** contrōversiae eōrum **fīnis** ad cōnfirmātiōnem **est** iūrāmentum;

17 in quō abundantius volēns Deus **ostendere** pollicitātiōnis hērēdibus immōbilitātem cōnsiliī **suī**, sē interposuit iūre iūrandō,

18 ut per duās rēs immōbilēs, in quibus impossibile **est** mentīrī Deum, fortissimum sōlācium habeāmus, quī **cōnfugimus** ad tenendam prōpositam spem;

19 quam sīcut ancoram habēmus animae, tūtam ac firmam et incēdentem usque in interiōra vēlāminis,

20 ubi praecursor prō nōbīs introīvit **Iēsus**, secundum ōrdinem Melchisedech pontifex **factus** in aeternum.

## 7

1 **Hic** enim Melchisedech, rēx Salem, sacerdōs Deī summī, quī ob viāvit Abrahae regressō ā caede rēgum et benedīxit **eī**,

2 cui et decimam omnium dīvīsit Abraham, prīmum quidem, quī interpretātur rēx iūstitiae, deinde autem et rēx Salem, quod **est** rēx **Pācis**,

3 **sine** patre, **sine** mātre, **sine** **geneālogiā**, neque initium diērum neque fīnem vītae habēns, assimilātus autem Fīliō Deī, **manet** sacerdōs in perpetuum.

4 Intuēminī autem quantus sit **hic**, cui et decimam **dedit** dē praecipuīs Abraham **patriarcha**.

5 Et illī quidem, quī dē fīliīs **Levī** sacerdōtium accipiunt, mandātum habent decimās **sūmere** ā **populō** secundum lēgem, id **est** ā frātribus **suīs**, quamquam et ipsī exiērunt dē lumbīs Abrahae;

6 **hic** autem, cuius generātiō nōn annumerātur in eīs, decimam sūmpsit ab Abraham et eum, quī habēbat reprōmissiōnēs, benedīxit.

7 **Sine** **ūllā** autem contrādictiōne, quod minus **est**, ā meliōre benedīcitur.

8 Et **hīc** quidem decimās morientēs hominēs sūmunt; ibi autem testimōnium accipiēns quia vīvit.

9 Et, ut **ita** dictum sit, per Abraham et **Levī**, quī decimās accipit, decimātus **est**;

10 adhūc enim in lumbīs patris erat, quandō obviāvit **eī** Melchisedech.

11 Sī ergō cōnsummātiō per sacerdōtium lēvīticum erat, **populus** enim sub ipsō lēgem accēpit, quid adhūc necessārium secundum ōrdinem Melchisedech alium **surgere** sacerdōtem et nōn secundum ōrdinem Aarōn dīcī?

12 Trānslātō enim sacerdōtiō, necesse **est**, ut et **lēgis** trānslātiō fīat.

13 Dē quō enim haec dīcuntur, ex **aliā** tribū **est**, ex **quā** nūllus altārī praestō fuit;

14 manifēstum enim quod ex **Iūdā** **ortus** sit Dominus noster, in quam tribum nihil dē sacerdōtibus Moȳsēs[\*][moyses] **locūtus** **est**.

15 Et amplius adhūc manifēstum **est**, sī secundum similitūdinem Melchisedech exsurgit **alius** sacerdōs,

16 quī nōn secundum lēgem mandātī **carnālis** **factus** **est** sed secundum virtūtem vītae **īnsolūbilis**,

17 testimōnium enim accipit:

“ Tū **es** sacerdōs in aeternum secundum ōrdinem Melchisedech ”.

18 Reprobātiō quidem fit **praecēdentis** mandātī propter īnfirmitātem eius et inūtilitātem,

19 nihil enim ad perfectum addūxit lēx; intrōductiō vērō meliōris speī, per quam proximāmus ad Deum.

20 Et quantum nōn **est** **sine** iūre iūrandō; illī quidem **sine** iūre iūrandō sacerdōtēs factī sunt,

21 **hic** autem cum iūre iūrandō per eum, quī dīcit ad illum:

“ Iūrāvit Dominus et nōn paenitēbit eum: Tū **es** sacerdōs in aeternum ”,

22 in tantum et meliōris testāmentī spōnsor **factus** **est** **Iēsus**.

23 Et illī quidem plūrēs factī sunt sacerdōtēs, idcircō quod morte prohibēbantur **permanēre**;

24 **hic** autem eō quod **manet** in aeternum, intrānsgressibile habet sacerdōtium;

25 unde et salvāre in perpetuum potest accēdentēs per sēmetipsum ad Deum, semper vīvēns ad interpellandum prō eīs.

26 **Tālis** enim et decēbat ut nōbīs **esset** pontifex, sānctus, innocēns, impollūtus, sēgregātus ā peccātōribus et excelsior caelīs **factus**;

27 quī nōn habet necessitātem cotīdiē, quemadmodum pontificēs, prius prō **suīs** dēlictīs hostiās offerre, deinde prō **populī**; **hoc** enim fēcit semel sēmetipsum offerendō.

28 Lēx enim hominēs cōnstituit pontificēs īnfirmitātem habentēs; sermō autem iūris iūrandī, quod post lēgem **est**, Fīlium in aeternum cōnsummātum.

## 8

1 Caput autem super **eā**, quae dīcuntur: tālem habēmus pontī ficem, quī cōnsēdit in **dexterā** thronī Maiestātis in caelīs,

2 sānctōrum minister et tabernāculī vērī, quod fīxit Dominus, nōn homō.

3 **Omnīs** enim pontifex ad **offerenda** **mūnera** et hostiās cōnstituitur; unde necesse erat et hunc habēre aliquid, quod offerret.

4 Sī ergō **esset** super terram, nec **esset** sacerdōs, cum sint quī offerant secundum lēgem **mūnera**;

5 quī figūrae et umbrae dēserviunt caelestium, sīcut respōnsum **est** Moȳsī, cum cōnsummātūrus **esset** tabernāculum: “ Vidē enim, inquit, omnia faciēs secundum exemplar, quod tibi ostēnsum **est** in monte ”.

6 Nunc autem differentius **sortītus** **est** ministerium, quantō et meliōris testāmentī mediātor **est**, quod in meliōribus reprōmissiōnibus sancitum **est**.

7 Nam sī illud prius **culpa** vacāsset, nōn secundī locus inquīrerētur;

8 vituperāns enim eōs dīcit: “ Ecce diēs veniunt, dīcit Dominus, et cōnsummābō super domum Isrāēl et super domum Iūdae testāmentum novum;

9 nōn secundum testāmentum, quod fēcī patribus eōrum in **diē**, **quā** apprehendī **manum** illōrum, ut ēdūcerem illōs dē **terrā** Aegyptī; quoniam ipsī nōn permānsērunt in testāmentō meō, et ego neglēxī eōs, dīcit Dominus.

10 Quia **hoc** **est** testāmentum, quod testābor domuī Isrāēl post diēs illōs, dīcit Dominus, dandō **lēgēs** meās in mentem eōrum, et in **corde** eōrum superscrībam eās; et **erō** eīs in Deum, et ipsī erunt mihi in **populum**.

11 Et nōn docēbit ūnusquisque cīvem suum, et ūnusquisque frātrem suum dīcēns: “Cognōsce Dominum”; quoniam omnēs scient mē, ā minōre usque ad maiōrem eōrum,

12 quia propitius **erō** inīquitātibus eōrum et peccātōrum illōrum iam nōn memorābor ”.

13 Dīcendō “ novum ” veterāvit prius; quod autem antīquātur et senēscit, prope interitum **est**.

## 9

1 Habuit ergō et prius **praecepta** **cultūs** et Sānctum huius saeculī.

2 Tabernāculum enim praeparātum **est** prīmum, in quō inerat candēlābrum et **mēnsa** et prōpositiō pānum, quod dīcitur **Sāncta**;

3 post secundum autem vēlāmentum, tabernāculum, quod dīcitur **Sāncta** Sānctōrum,

4 aureum habēns tūribulum et arcam testāmentī circumtēctam ex omnī **parte** aurō, in **quā** **urnā** **aureā** habēns **manna** et **virgā** Aarōn, quae fronduerat, et tabulae testāmentī,

5 superque eam cherubim glōriae obumbrantia propitiātōrium; dē quibus nōn **est** **modo** dīcendum per **singula**.

6 Hīs vērō **ita** **praeparātis**, in prius quidem tabernāculum semper intrant sacerdōtēs sacrōrum officia cōnsummantēs;

7 in secundum autem semel in annō **sōlus** pontifex, nōn **sine** sanguine, quem offert prō **suīs** et **populī** ignōrantiīs;

8 **hoc** significante Spīritū Sānctō, nōndum prōpalātam **esse** sānctōrum viam, adhūc priōre tabernāculō habente statum;

9 quae **parabola** **est** temporis **īnstantis**, iuxtā quam **mūnera** et hostiae offeruntur, quae nōn possunt iuxtā cōnscientiam perfectum facere servientem,

10 sōlummodo in cibīs et in pōtibus et variīs baptismīs, quae sunt **praecepta** **carnis** usque ad tempus corrēctiōnis **imposita**.

11 Chrīstus autem cum **advēnit** pontifex futūrōrum bonōrum, per amplius et perfectius tabernāculum, nōn manufactum, id **est** nōn huius creātiōnis,

12 neque per sanguinem hircōrum et vitulōrum sed per proprium sanguinem introīvit semel in **Sānctā**, **aeternā** redēmptiōne **inventa**.

13 Sī enim sanguis hircōrum et taurōrum et cinis vitulae **aspersūs** inquinātōs sānctificat ad ēmundātiōnem **carnis**,

14 quantō **magis** sanguis Chrīstī, quī per Spīritum aeternum sēmetipsum obtulit immaculātum Deō, ēmundābit cōnscientiam nostram ab operibus mortuīs ad serviendum Deō vīventī.

15 Et ideō **novī** testāmentī mediātor **est**, ut, morte intercēdente in redēmptiōnem eārum praevāricātiōnum, quae erant sub priōre testāmentō, reprōmissiōnem accipiant, quī vocātī sunt aeternae **hērēditātis**.

16 **Ubi** enim testāmentum, mors necesse **est** afferātur testātōris;

17 testāmentum autem in mortuīs **est** cōnfirmātum, nōndum enim valet, dum vīvit, quī testātus **est**.

18 Unde nē prius quidem **sine** sanguine dēdicātum **est**;

19 ēnūntiātō enim omnī mandātō secundum lēgem ā Moyse ūniversō **populō**, accipiēns sanguinem vitulōrum et hircōrum cum **aquā** et **lānā** **coccineā** et hyssōpō, ipsum librum et omnem **populum** aspersit

20 dīcēns: “ **Hic** sanguis testāmentī, quod mandāvit ad vōs Deus ”;

21 etiam tabernāculum et omnia vāsa ministeriī sanguine similiter aspersit.

22 Et omnia paene in sanguine mundantur secundum lēgem, et **sine** sanguinis effūsiōne nōn fit remissiō.

23 Necesse erat ergō figūrās quidem caelestium hīs mundārī, **ipsa** autem caelestia meliōribus hostiīs quam istīs.

24 Nōn enim in manufacta **Sāncta** Chrīstus introīvit, quae sunt similitūdō vērōrum, sed in ipsum caelum, ut appāreat nunc vultuī Deī prō nōbīs;

25 neque ut saepe offerat sēmetipsum, quemadmodum pontifex intrat in **Sāncta** per singulōs annōs in sanguine aliēnō.

26 Aliōquīn oportēbat eum frequenter patī ab orīgine mundī; nunc autem semel in cōnsummātiōne saeculōrum ad dēstitūtiōnem peccātī per sacrificium **suī** manifestātus **est**.

27 Et quemadmodum statūtum **est** hominibus semel **morī**, post **hōc** autem iūdicium,

28 sīc et Chrīstus, semel oblātus ad multōrum **auferenda** **peccāta**, secundō **sine** peccātō appārēbit exspectantibus sē in salūtem.

## 10

1 Umbram enim habēns lēx bonōrum futūrōrum, nōn ip sam imāginem rērum, per singulōs annōs iīsdem ipsīs hostiīs, quās offerunt indēsinenter, numquam potest accēdentēs perfectōs facere.

2 Aliōquīn **nōnne** cessāssent offerrī, ideō quod nūllam habērent **ultrā** cōnscientiam peccātōrum cultōrēs semel mundātī?

3 Sed in ipsīs commemorātiō peccātōrum per singulōs annōs fit.

4 Impossibile enim **est** sanguinem taurōrum et hircōrum auferre **peccāta**.

5 Ideō ingrediēns mundum dīcit:

“ Hostiam et oblātiōnem nōluistī,

corpus autem aptāstī mihi;

6 holocautōmata et sacrificia prō peccātō

nōn tibi placuērunt.

7 Tunc dīxī: Ecce veniō,

in capitulō librī scrīptum **est** dē mē,

ut faciam, Deus, voluntātem tuam ”.

8 Superius dīcēns: “ **Hostiās** et oblātiōnēs et holocautōmata et sacrificia prō peccātō nōluistī, nec placuērunt tibi ”, quae secundum lēgem offeruntur,

9 tunc dīxit: “ Ecce veniō, ut faciam voluntātem tuam ”. Aufert prīmum, ut secundum statuat;

10 in **quā** voluntāte sānctificātī sumus per oblātiōnem corporis Chrīstī Iēsū in semel.

11 Et **omnis** quidem sacerdōs stat cotīdiē ministrāns et eāsdem saepe offerēns hostiās, quae numquam possunt auferre **peccāta**.

12 **Hic** autem, **ūna** prō **peccātīs** **oblātā** **hostiā**, in sempiternum cōnsēdit in **dexterā** Deī,

13 dē cēterō exspectāns, dōnec pōnantur inimīcī eius scabellum pedum eius;

14 **ūnā** enim oblātiōne cōnsummāvit in sempiternum eōs, quī sānctificantur.

15 Testificātur autem nōbīs et **Spīritus** Sānctus; postquam enim dīxit:

16 “ **Hoc** **est** testāmentum, quod testābor ad illōs post diēs illōs, dīcit Dominus, dandō **lēgēs** meās in cordibus eōrum, et in mente eōrum superscrībam eās;

17 et peccātōrum eōrum et inīquitātum eōrum iam nōn recordābor amplius ”.

18 **Ubi** autem hōrum remissiō, iam nōn oblātiō prō peccātō.

19 Habentēs itaque, frātrēs, fīdūciam in introitum Sānctōrum in sanguine Iēsū,

20 quam initiāvit nōbīs viam novam et vīventem per vēlāmen, id **est** carnem suam,

21 et sacerdōtem magnum super domum Deī,

22 accēdāmus cum vērō **corde** in plēnitūdine fideī, aspersī **corda** ā **cōnscientiā** **malā** et ablūtī corpus **aquā** **mundā**;

23 teneāmus speī cōnfessiōnem indēclīnābilem, **fidēlis** enim **est**, quī reprōmīsit;

24 et cōnsīderēmus invicem in prōvocātiōnem cāritātis et bonōrum operum,

25 nōn dēserentēs congregātiōnem nostram, sīcut **est** cōnsuētūdinis quibusdam, sed exhortantēs, et tantō **magis** quantō vidētis appropinquantem diem.

26 **Voluntāriē** enim peccantibus nōbīs, post acceptam nōtitiam vēritātis, iam nōn relinquitur prō **peccātīs** **hostia**,

27 **terribilis** autem quaedam exspectātiō iūdiciī, et **ignis** aemulātiō, quae **cōnsūmptūra** **est** adversāriōs.

28 Irritam **quis** faciēns lēgem Moysis, **sine** **ūllā** miserātiōne duōbus vel **tribus** testibus moritur;

29 quantō **dēteriōra** **putātīs** merēbitur supplicia, quī Fīlium Deī conculcāverit et sanguinem testāmentī commūnem dūxerit, in quō sānctificātus **est**, et Spīrituī grātiae contumēliam fēcerit?

30 Scīmus enim eum, quī dīxit: “ Mihi **vindicta**, ego retribuam ”; et iterum: “ Iūdicābit Dominus **populum** suum ”.

31 Horrendum **est** **incīdere** in **manūs** Deī **vīventis**.

32 Rememorāminī autem **prīstinōs** diēs, in quibus illūminātī magnum certāmen sustinuistis passiōnum,

33 in alterō quidem opprobriīs et trībulātiōnibus spectāculum factī, in alterō autem sociī tāliter conversantium effectī;

34 nam et vīnctīs compassī **estis** et **rapīnam** bonōrum vestrōrum cum gaudiō suscēpistis, cognōscentēs vōs habēre meliōrem substantiam et manentem.

35 Nōlīte itaque abicere cōnfīdentiam vestram, quae magnam habet remūnerātiōnem;

36 **patientia** enim vōbīs **necessāria** **est**, ut voluntātem Deī facientēs reportētis prōmissiōnem.

37 Adhūc enim modicum quantulum,

quī ventūrus **est**, veniet et nōn tardābit.

38 Iūstus autem meus ex **fide** vīvet;

quod sī subtrāxerit sē,

nōn sibi **complacet** in eō **animā** **meā**.

39 Nōs autem nōn sumus subtractiōnis in perditiōnem, sed fideī in acquīsītiōnem animae.

## 11

1 **Est** autem **fidēs** spērandō rum **substantiā**, rērum argu mentum nōn appārentium.

2 In hāc enim testimōnium cōnsecūtī sunt seniōrēs.

3 **Fīdē** intellegimus **aptātā** **esse** saecula verbō Deī, ut ex invīsibilibus vīsibilia **facta** sint.

4 **Fīdē** ampliōrem hostiam Abel quam Cāīn obtulit Deō, per quam testimōnium cōnsecūtus **est** **esse** iūstus, testimōnium perhibente mūneribus eius Deō; et per illam **dēfūnctus** adhūc loquitur.

5 **Fīdē** Henoch **trānslātus** **est**, nē vidēret mortem, et nōn inveniēbātur, quia trānstulit illum Deus; ante trānslātiōnem enim testimōnium accēpit placuisse Deō.

6 **Sine** **fide** autem impossibile **placēre**; **crēdere** enim oportet accēdentem ad Deum quia **est** et inquīrentibus sē remūnerātor fit.

7 **Fīde** Noe, respōnsō acceptō dē hīs, quae adhūc nōn vidēbantur, reveritus aptāvit arcam in salūtem **domūs** suae; per quam damnāvit mundum, et iūstitiae, quae secundum fidem **est**, hērēs **est** īnstitūtus.

8 **Fīdē** **vocātus** Abraham oboedīvit in locum exīre, quem acceptūrus erat in hērēditātem; et exīvit nesciēns quō īret.

9 **Fīdē** peregrīnātus **est** in **terrā** prōmissiōnis tamquam in **aliēna**, in casulīs habitandō cum Isaac et Iācōb, cohērēdibus prōmissiōnis eiusdem;

10 exspectābat enim fundāmenta habentem cīvitātem, cuius artifex et **conditor** Deus.

11 **Fīde** — et **ipsā** **Sarā** **sterilis** — virtūtem in conceptiōnem sēminis accēpit etiam praeter tempus aetātis, quoniam fidēlem crēdidit **esse**, quī prōmīserat;

12 propter quod et ab ūnō ortī sunt, et **hoc** ēmortuō, tamquam sīdera caelī in multitūdine, et sīcut **arēna**, quae **est** ad ōram **maris**, **innumerābilis**.

13 Iuxtā fidem dēfūnctī sunt omnēs istī, nōn acceptīs prōmissiōnibus, sed ā **longē** eās aspicientēs et salūtantēs, et cōnfitentēs quia peregrīnī et hospitēs sunt suprā terram;

14 quī enim haec dīcunt, significant sē patriam **inquīrere**.

15 Et sī quidem illīus meminissent, dē **quā** exierant, habēbant utique tempus revertendī;

16 nunc autem meliōrem appetunt, id **est** caelestem. Ideō nōn cōnfunditur Deus vocārī Deus eōrum, parāvit enim illīs cīvitātem.

17 **Fīdē** obtulit Abraham Isaac, cum tentārētur; et ūnigenitum offerēbat ille, quī suscēperat prōmissiōnēs,

18 ad quem dictum erat: “ In Isaac vocābitur tibi sēmen ”,

19 **arbitrātus** quia et ā mortuīs suscitāre potēns **est** Deus; unde eum et in **parabolā** reportāvit.

20 **Fīdē** et dē futūrīs benedīxit Isaac Iācōb et Esau.

21 **Fīdē** Iācōb moriēns singulīs fīliōrum Ioseph benedīxit et adōrāvit super fastīgium virgae suae.

22 **Fide** Ioseph moriēns dē profectiōne fīliōrum Isrāēl **memorātus** **est** et dē ossibus **suīs** mandāvit.

23 **Fīdē** Moȳsēs[\*][moyses] **nātus** occultātus **est** mēnsibus **tribus** ā **parentibus** **suīs**, eō quod vīdissent fōrmōsum īnfantem et nōn timuērunt **rēgis** ēdictum.

24 **Fīdē** Moȳsēs[\*][moyses] **grandis** **factus** negāvit sē dīcī fīlium fīliae pharaōnis,

25 **magis** ēligēns afflīgī cum **populō** Deī quam temporālem peccātī habēre iūcunditātem,

26 maiōrēs dīvitiās aestimāns thēsaurīs Aegyptī improperium Chrīstī; aspiciēbat enim in remūnerātiōnem.

27 **Fīdē** relīquit Aegyptum nōn veritus animōsitātem **rēgis**, invīsibilem enim tamquam vidēns sustinuit.

28 **Fīdē** celebrāvit **Pascha** et sanguinis effūsiōnem, nē, quī vastābat **prīmōgenita**, tangeret **ea**.

29 **Fīdē** trānsiērunt mare Rubrum tamquam per āridam terram, quod expertī Aegyptiī dēvorātī sunt.

30 **Fīdē** mūrī Ierichō ruērunt circuitī diēbus septem.

31 **Fīdē** Rahab meretrīx nōn periit cum incrēdulīs, quia excēperat explōrātōrēs cum pāce.

32 Et quid adhūc **dīcam**? Dēficiet enim mē tempus ēnārrantem dē Gedeon, Barac, Samson, Iephte, Dāvīd et Samuel atque **prophētīs**,

33 quī per fidem dēvīcērunt **rēgna**, operātī sunt iūstitiam, adeptī sunt reprōmissiōnēs, obtūrāvērunt **ōra** leōnum,

34 exstīnxērunt impetum **ignis**, effūgērunt aciem gladiī, convaluērunt dē īnfirmitāte, fortēs factī sunt in bellō, **castra** vertērunt exterōrum;

35 accēpērunt mulierēs dē resurrēctiōne mortuōs suōs; aliī autem distentī sunt, nōn suscipientēs redēmptiōnem, ut meliōrem invenīrent resurrēctiōnem;

36 aliī vērō lūdibria et **verbera** expertī sunt, īnsuper et **vincula** et carcerem;

37 lapidātī sunt, sectī sunt, in occīsiōne gladiī mortuī sunt, circumiērunt in mēlōtīs, in pellibus caprīnīs, egentēs, angustiātī, afflīctī,

38 quibus dignus nōn erat mundus, in sōlitūdinibus errantēs et montibus et spēluncīs et in cavernīs terrae.

39 Et hī omnēs testimōnium per fidem cōnsecūtī nōn reportāvērunt prōmissiōnem,

40 Deō prō nōbīs melius aliquid prōvidente, ut nē **sine** nōbīs cōnsummārentur.

## 12

1 Ideōque et nōs tantam ha bentēs circumpositam nōbīs nūbem testium, dēpōnentēs omne pondus et circumstāns nōs peccātum, per patientiam currāmus prōpositum nōbīs certāmen,

2 aspicientēs in ducem fideī et cōnsummātōrem **Iēsum**, quī prō gaudiō sibi prōpositō sustinuit crucem, cōnfūsiōne **contemptā**, atque in **dexterā** thronī Deī **sedet**.

3 **Recōgitātē** enim eum, quī tālem sustinuit ā peccātōribus adversum sēmetipsum contrādictiōnem, ut nē fatīgēminī animīs vestrīs dēficientēs.

4 Nōndum usque ad sanguinem restitistis adversus peccātum repugnantēs;

5 et **oblītī** **estis** exhortātiōnis, quae vōbīs tamquam fīliīs loquitur:

“ Fīlī mī, nōlī **neglegere** disciplīnam Dominī

neque dēficiās, dum ab eō **arguerīs**:

6 quem enim dīligit, Dominus castīgat,

flagellat autem omnem fīlium, quem recipit ”.

7 Ad disciplīnam suffertīs; tamquam fīliōs vōs tractat Deus. **Quis** enim fīlius, quem nōn corripit pater?

8 Quod sī extrā disciplīnam **estis**, cuius participēs factī sunt omnēs, ergō adulterīnī et nōn fīliī **estis**!

9 Deinde patrēs quidem **carnis** nostrae habēbāmus ērudītōrēs et reverēbāmur; nōn multō **magis** obtemperābimus Patrī spīrituum et vīvēmus?

10 Et illī quidem ad tempus paucōrum diērum, secundum quod vidēbātur illīs, castīgābant; **hic** autem ad id, quod ūtile **est** ad participandam sānctitātem eius.

11 **Omnis** autem **disciplīna** in praesentī quidem vidētur nōn **esse** gaudiī sed maerōris; posteā autem frūctum pācificum **exercitātīs** per eam reddit iūstitiae.

12 Propter quod remissās **manūs** et **solūta** genua ērigite

13 et **gressūs** rēctōs facite pedibus vestrīs, ut, quod claudum **est**, nōn extorqueātur, **magis** autem sānētur.

14 Pācem sectāminī cum omnibus et sānctificātiōnem, **sine** **quā** nēmō vidēbit Dominum,

15 prōvidentēs, nē **quis** dēsit grātiae Deī, nē **quā** rādīx amāritūdinis sūrsum germināns perturbet, et per illam inquinentur multī;

16 nē **quis** fornicātor aut profānus ut Esau, quī propter ūnam ēscam vēndidit **prīmōgenita** **sua**.

17 **Scītis** enim quoniam et posteā cupiēns hērēditāre benedictiōnem reprobātus **est**; nōn enim **invēnit** paenitentiae locum, quamquam cum lacrimīs inquīsīsset eam.

18 Nōn enim accessistis ad tractābilem et ārdentem ignem et turbinem et cālīginem et **procellam**

19 et tubae **sonum** et **vōcem** verbōrum, quam quī audiērunt, recūsāvērunt, nē **ultrā** eīs fieret verbum;

20 nōn enim portābant mandātum: “ Et sī **bēstia** tetigerit montem, lapidābitur”;

21 et **ita** terribile erat, quod vidēbātur, Moȳsēs[\*][moyses] dīxit: “ Exterritus sum et tremebundus ”.

22 Sed accessistis ad **Sīōn** montem et cīvitātem Deī **vīventis**, Ierusālem caelestem, et **multa** **mīlia** angelōrum, frequentiam

23 et ecclēsiam prīmōgenitōrum, quī cōnscrīptī sunt in caelīs, et iūdicem Deum omnium et **spīritūs** iūstōrum, quī cōnsummātī sunt,

24 et testāmentī **novī** mediātōrem **Iēsum** et sanguinem aspersiōnis, melius loquentem quam Abēl.

25 Vidēte, nē recūsētis loquentem; sī enim illī nōn effūgērunt recūsantēs eum, quī super terram loquēbātur, multō **magis** nōs, quī dē caelīs loquentem āvertimus;

26 cuius vōx mōvit terram tunc, **modo** autem prōnūntiāvit dīcēns: “ Adhūc semel ego movēbō nōn **sōlum** terram sed et caelum ”.

27 **Hoc** autem “ adhūc semel ” dēclārat mōbilium trānslātiōnem tamquam factōrum, ut maneant **ea**, quae sunt immōbilia.

28 Itaque, rēgnum immōbile suscipientēs, habeāmus grātiam, per quam serviāmus placentēs Deō cum **reverentiā** et metū;

29 etenim Deus noster **ignis** cōnsūmēns **est**.

## 13

1 **Cāritās** frāternitātis maneat.

2 Hospitālitātem nōlīte oblī viscī; per hanc enim quīdam nescientēs hospitiō recēpērunt angelōs.

3 Mementōte vīnctōrum tamquam simul vīnctī, labōrantium tamquam et ipsī in corpore **morantēs**.

4 Honōrābile cōnūbium in omnibus, et torus immaculātus; fornicātōrēs enim et adulterōs iūdicābit Deus.

5 Sint mōrēs **sine** **avāritiā**; contentī praesentibus. Ipse enim dīxit: “ Nōn tē dēseram neque dērelinquam ”,

6 **ita** ut cōnfīdenter **dicāmus**:

“ Dominus mihi adiūtor **est**, nōn timēbō; quid faciet mihi homō? ”.

7 Mementōte praepositōrum vestrōrum, quī vōbīs locūtī sunt verbum Deī; quōrum intuentēs exitum conversātiōnis, imitāminī fidem.

8 **Iēsus** Chrīstus **heri** et hodiē **īdem**, et in saecula!

9 Doctrīnīs variīs et peregrīnīs nōlīte abdūcī; optimum enim **est** **grātia** stabilīrī cor, nōn ēscīs, quae nōn prōfuērunt ambulantibus in eīs.

10 Habēmus altāre, dē quō **edere** nōn habent potestātem, quī tabernāculō dēserviunt.

11 Quōrum enim animālium īnfertur sanguis prō peccātō in **Sāncta** per pontificem, hōrum **corpora** cremantur extrā **castra**.

12 Propter quod et **Iēsus**, ut sānctificāret per suum sanguinem **populum**, extrā portam **passus** **est**.

13 Exeāmus igitur ad eum extrā **castra**, improperium eius portantēs;

14 nōn enim habēmus **hīc** manentem cīvitātem, sed futūram inquīrimus.

15 Per ipsum ergō offerāmus hostiam **laudis** semper Deō, id **est** frūctum labiōrum cōnfitentium nōminī eius.

16 Beneficientiae autem et commūniōnis nōlīte oblīvīscī; tālibus enim hostiīs oblectātur Deus.

17 **Oboedīte** praepositīs vestrīs et subiacēte eīs; ipsī enim pervigilant prō animābus vestrīs quasi ratiōnem redditūrī, ut cum gaudiō **hoc** faciant et nōn gementēs; **hoc** enim nōn expedit vōbīs.

18 **Ōrāte** prō nōbīs; cōnfīdimus enim quia bonam cōnscientiam habēmus, in omnibus **bene** volentēs conversārī.

19 Amplius autem dēprecor vōs **hoc** facere, ut quō celerius restituar vōbīs.

20 Deus autem **pācis**, quī ēdūxit dē mortuīs pāstōrem magnum ovium in sanguine testāmentī aeternī, Dominum nostrum **Iēsum**,

21 aptet vōs in omnī bonō, ut faciātis voluntātem eius, faciēns in nōbīs, quod placeat **cōram** sē per **Iēsum** Chrīstum, cui **glōria** in saecula saeculōrum. Āmēn.

22 Rogō autem vōs, frātrēs, **suffertē** sermōnem exhortātiōnis; etenim perpaucīs scrīpsī vōbīs.

23 Cognōscite frātrem nostrum Tīmotheum dīmissum **esse**; cum quō, sī celerius vēnerit, vidēbō vōs.

24 **Salūtātē** omnēs praepositōs vestrōs et omnēs sānctōs. Salūtant vōs, quī dē **Ītaliā** sunt.

25 **Grātia** cum omnibus vōbīs.

[moyses]: <Ambiguous Forms.md#moyses>