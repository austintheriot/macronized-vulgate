# LIBER IOSUE

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24)

## 1

1 Et factum **est**, ut post mortem Moȳsī servī Dominī loquerētur Dominus ad **Iōs**ue fīlium Nun ministrum Moȳsī et dīceret **eī**:

2 ”Moȳsēs[\*][moyses] servus meus mortuus **est**; nunc igitur surge et trānsī Iordānem istum, tū et **omnis** **populus** iste, in terram, quam ego dabō fīliīs Isrāēl.

3 Omnem locum, quem calcāverit vestīgium **pedis** vestrī, vōbīs trādidī, sīcut **locūtus** sum Moysī.

4 Ā dēsertō et **Libanō** istō usque ad fluvium magnum **Euphrātēn**, **omnis** **terra** Hetthaēōrum usque ad mare Magnum contrā **sōlis** occāsum erit terminus vester.

5 Nūllus tibi poterit **resistere** cūnctīs diēbus vītae tuae: sīcut fuī cum Moyse, **erō** et tēcum; nōn dīmittam nec dērelinquam tē.

6 Cōnfortāre et **estō** rōbustus; tū enim sorte dīvidēs **populō** huic terram, prō **quā** iūrāvī patribus **suīs**, ut trāderem eam illīs.

7 Cōnfortāre tantum et **estō** rōbustus valdē, ut cūstōdiās et faciās iuxtā omnem lēgem, quam praecēpit tibi Moȳsēs[\*][moyses] servus meus. Nē dēclīnēs ab **eā** ad dexteram vel ad sinistram, ut prōsperēris in omnibus, ad quaecumque **perrēxerīs**.

8 Nōn recēdat **hoc** volūmen **lēgis** dē ōre tuō, sed meditāberis in eō diēbus ac noctibus, ut cūstōdiās et faciās iuxtā omnia, quae **scrīpta** sunt in eō: tunc **optimē** dīrigēs viam tuam et tunc prōsperāberis.

9 **Nōnne** praecēpī tibi: Cōnfortāre et **estō** rōbustus, nōlī **metuere** et nōlī timēre, quoniam tēcum **est** Dominus Deus tuus in omnibus, ad quaecumque **perrēxerīs**?”.

10 Praecēpitque **Ios**ue praefectīs **populī** dīcēns: ”**Trānsīte** per **medium** castrōrum et **imperāte** **populō** ac dīcite:

11 **Praeparāte** vōbīs **cibāria**, quoniam post diem tertium trānsībitis Iordānem hunc et intrābitis ad **possidendam** terram, quam Dominus Deus vester datūrus **est** vōbīs”.

12 Rubenitis **quoque** et Gaditis et dīmidiae tribuī Mānāsse ait:

13 ”Mementōte sermōnis, quem praecēpit vōbīs Moȳsēs[\*][moyses] famulus Dominī dīcēns: “Dominus Deus vester **dēdit** vōbīs requiem et terram hanc”.

14 Uxōrēs vestrae et fīliī ac iūmenta manēbunt in **terrā**, quam trādidit vōbīs Moȳsēs[\*][moyses] trāns Iordānem; vōs autem trānsībitis armātī ante frātrēs vestrōs, omnēs **virī** fortēs, et adiuvābitis eōs,

15 dōnec det requiem Dominus frātribus vestrīs, sīcut et vōbīs **dedit**, et possideant ipsī **quoque** terram, quam Dominus Deus vester datūrus **est** eīs. Et sīc revertēminī in terram possessiōnis vestrae et habitābitis in **eā**, quam vōbīs **dedit** Moȳsēs[\*][moyses] famulus Dominī trāns Iordānem contrā **sōlis** ortum”.

16 Respondēruntque ad **Ios**ue atque dīxērunt: ”Omnia, quae praecēpistī nōbīs, faciēmus et, quōcumque **miserīs**, ībimus.

17 Sīcut oboedīvimus in cūnctīs Moysī, **ita** oboediēmus et tibi; tantum sit Dominus Deus tuus tēcum, sīcut fuit cum Moyse.

18 Quīcumque contrādīxerit **ōrī** tuō et nōn oboedierit cūnctīs sermōnibus, quōs **praecēperīs** **eī**, moriātur; tū tantum cōnfortāre et virīliter age”.

## 2

1 Mīsit ergō **Iōs**ue fīlius Nun dē Settim duōs virōs explōrātōrēs in absconditō et dīxit eīs; “**Īte** et **cōnsīderāte** terram urbemque Ierichō”. Quī pergentēs ingressī sunt domum mulieris meretrīcis nōmine Rahab et quiēvērunt ibi.

2 Nūntiātumque **est** **rēgī** Ierichō et dictum: ”Ecce **virī** ingressī sunt hūc per noctem dē fīliīs Isrāēl, ut explōrārent terram”.

3 Mīsitque rēx Ierichō ad Rahab dīcēns: ”Ēdūc virōs, quī vēnērunt ad tē et ingressī sunt domum tuam; explōrātōrēs quippe sunt et omnem terram cōnsīderāre vēnērunt”.

4 Tollēnsque mulier virōs abscondit et ait: ”Fateor, vēnērunt ad mē, sed nesciēbam unde **essent**;

5 cumque **portā** **clauderētur** in tenebrīs, et illī pariter exiērunt, nesciō quō abiērunt. Persequiminī **cito** et comprehendētis eōs”.

6 **Ipsa** autem fēcit **ascendere** virōs in **sōlārium** **domūs** suae operuitque eōs līnī **stipula**, quae ibi erat.

7 Hī autem, quī missī fuerant, secūtī sunt eōs per viam, quae dūcit ad vadum **Iordānis**; illīsque ēgressīs, statim **porta** **clausa** **est**.

8 Necdum obdormierant quī latēbant, et ecce mulier ascendit ad eōs et ait:

9 ”**Novī** quod trādiderit Dominus vōbīs terram, et irruit in nōs terror vester, et ēlanguērunt omnēs habitātōrēs terrae **cōram** vōbīs.

10 Audīvimus enim quod siccāverit Dominus aquās **maris** Rubrī ad vestrum introitum, quandō ēgressī **estis** ex Aegyptō, et quae **fēcerītis** duōbus Amorraēōrum rēgibus, quī erant trāns Iordānem, Sehon et Og, quōs interfēcistis.

11 Et haec audientēs pertimuimus, et ēlanguit cor nostrum, nec remānsit in nōbīs **spīritus** ad introitum vestrum; Dominus enim Deus vester ipse **est** Deus in caelō sūrsum et in **terrā** deorsum.

12 Nunc ergō **iūrātē** mihi per Dominum, ut, quōmodo ego fēcī vōbīscum misericordiam, **ita** et vōs faciātis cum domō patris meī dētisque mihi signum vērum,

13 ut salvētis patrem meum et mātrem, frātrēs ac sorōrēs meās et omnia, quae eōrum sunt, et ēruātis animās nostrās dē morte”.

14 Quī respondērunt **eī**: ”**Anima** **nostra** sit prō vōbīs in mortem, sī tamen nōn **prōdiderīs**; cumque trādiderit nōbīs Dominus terram, faciēmus in tē misericordiam et vēritātem”.

15 Dēmīsit ergō eōs per fūnem dē **fenestrā**; **domus** enim eius haerēbat mūrō, et in mūrō habitābat.

16 Dīxitque ad eōs: ”Ad **montāna** pergite, nē forte occurrant vōbīs persecūtōrēs, ibique latēte diēbus **tribus**, dōnec redeant; et posteā ībitis per viam vestram.

17 Quī dīxērunt ad eam: ”Innoxiī erimus ā iūrāmentō **hoc**, quō adiūrāstī nōs,

18 sī, ingredientibus nōbīs terram, signum fuerit fūniculus iste coccineus, et **ligāverīs** eum in **fenestrā**, per quam nōs dēmīsistī, et patrem tuum ac mātrem frātrēsque et omnem cognātiōnem tuam **congregāverīs** in domum tuam.

19 Quī ōstium **domūs** tuae **ēgressus** fuerit, sanguis ipsīus erit in caput eius, et nōs erimus innoxiī; cūnctōrum autem sanguis, quī tēcum fuerint in domō, redundābit in caput nostrum, sī eōs aliquis tetigerit.

20 Quod sī **prōdiderīs** **hoc** verbum, erimus mundī ab **hōc** iūrāmentō, quō adiūrāstī nōs”.

21 Et **illa** respondit: ”Sīcut locūtī **estis**, **ita** fīat”. Dīmittēnsque eōs, ut pergerent, appendit fūniculum coccineum in **fenestrā**.

22 Illī vērō ambulantēs pervēnērunt ad **montāna** et mānsērunt ibi trēs diēs, dōnec reverterentur, quī fuerant persecūtī; quaerentēs enim per omnem viam nōn repperērunt eōs.

23 Duo **virī** reversī sunt et dēscendērunt dē monte et, trānsmissō Iordāne, vēnērunt ad **Ios**ue fīlium Nun nārrāvēruntque **eī** omnia, quae **acciderant** sibi,

24 atque dīxērunt: ”Trādidit Dominus in **manūs** nostrās omnem terram, et timōre prōstrātī sunt cūnctī habitātōrēs eius in cōnspectū nostrō”.

## 3

1 Igitur **Ios**ue dē nocte cōnsurgēns mōvit **castra**. Ēgredientēs que dē Settim vēnērunt ad Iordānem, ipse et omnēs fīliī Isrāēl; et **morātī** sunt ibi, antequam trānsīrent.

2 **Tribus** diēbus ēvolūtīs, trānsiērunt praefectī per castrōrum **medium**

3 et praecēpērunt **populō**: ”Quandō **vīderītis** arcam **foederis** Dominī Deī vestrī et sacerdōtēs **stirpis** lēvīticae portantēs eam, vōs **quoque** cōnsurgite et sequiminī eam

4 — sitque inter vōs et arcam spatium cubitōrum duum **ferē** **milium**, et cavēte, nē appropinquētis ad eam — ut sciātis per quam viam ingrediāminī, quia prius nōn ambulāstis per eam”.

5 Dīxitque **Ios**ue ad **populum**: ”Sānctificāminī; crās enim faciet Dominus inter vōs mīrābilia”.

6 Et ait ad sacerdōtēs: ”Tollite arcam **foederis** et praecēdite **populum**”. Quī tulērunt et ambulāvērunt ante eōs.

7 Dīxitque Dominus ad **Iōs**ue: ”Hodiē incipiam exaltāre tē **cōram** omnī Isrāēl, ut sciant quod, sīcut cum Moyse fuī, **ita** et tēcum sim.

8 Tū autem praecipe sacerdōtibus, quī portant arcam **foederis**, et dīc eīs: Cum **vēnerītis** ad ōram aquae **Iordānis**, **statē** in Iordāne”.

9 Dīxitque **Ios**ue ad fīliōs Isrāēl: ”Accēdite hūc et **audītē** verba Dominī Deī vestrī”.

10 Et rūrsum: ”In **hōc**, inquit, sciētis quod Deus vīvēns in **mediō** vestrī **est** et disperdet in cōnspectū vestrō Chananaeum et Hetthaeum, Hevaeum et Pherezaeum, Gergesaeum **quoque** et Amorraeum et Iebusaeum.

11 Ecce **arca** **foederis** Dominī **omnis** terrae antecēdet vōs per Iordānem.

12 **Parātē** duodecim virōs dē tribubus Isrāēl, singulōs per singulās **tribūs**;

13 et cum posuerint vestīgia pedum suōrum sacerdōtēs, quī portant arcam Dominī Deī ūniversae terrae, in aquīs **Iordānis**, aquae, quae īnferiōrēs sunt, dēcurrent, quae autem dēsuper veniunt, in **ūnā** **mōle** cōnsistent”.

14 Igitur **ēgressus** **est** **populus** dē tabernāculīs **suīs**, ut trānsīret Iordānem; et sacerdōtēs, quī portābant arcam **foederis**, pergēbant ante eum.

15 Vēnēruntque usque ad Iordānem et, pedibus eōrum in **ōra** aquae tīnctīs — **Iordānīs** autem omnēs rīpās alveī **suī** **tōtō** tempore **messis** implēverat —

16 stetērunt aquae dēsuper dēscendentēs in locō ūnō īnstar **mōlis** procul valdē apud urbem, quae vocātur Adam, ex **latere** Sarthān; quae autem īnferiōrēs erant, in mare Arabae, quod **est** mare Salsissimum, dēscendērunt, usquequō omnīnō dēficerent.

17 **Populus** autem incēdēbat contrā Ierichō, et sacerdōtēs, quī portābant arcam **foederis** Dominī, stābant super siccam humum in **mediō** **Iordānis** firmiter, dōnec **omnis** Isrāēl complēret per ārentem alveum trānsitum **Iordānis**.

## 4

1 Quibus trānsgressīs, dīxit Dominus ad **Iōs**ue:

2 ”Sūmite vōbīs dē **populō** duodecim virōs singulōs per singulās **tribūs**

3 et praecipite eīs, ut tollant dē **mediō** **Iordānis** alveō, ubi firmiter stetērunt sacerdōtum **pedēs**, duodecim lapidēs; quōs portābitis vōbīscum et pōnētis in locō castrōrum, ubi **fīxeritis** hāc nocte **tentōriā**”.

4 Vocāvitque **Iōs**ue duodecim virōs, quōs ēlēgerat dē fīliīs Isrāēl, singulōs dē tribubus singulīs,

5 et ait ad eōs: ”**Ite** ante arcam Dominī Deī vestrī ad **Iordānis** **medium** et **portātē** singulī singulōs lapidēs in **umerīs** vestrīs, iuxtā numerum tribuum fīliōrum Isrāēl,

6 ut sit **hoc** signum inter vōs. Quandō interrogāverint vōs fīliī vestrī crās dīcentēs: “Quid sibi volunt istī lapidēs?”,

7 respondēbitis eīs: Dēfēcērunt aquae **Iordānis** ante arcam **foederis** Dominī, cum trānsīret eum; idcircō positī sunt lapidēs istī in monumentum fīliīs Isrāēl usque in aeternum”.

8 Fēcērunt ergō fīliī Isrāēl, sīcut eīs praecēpit **Iōs**ue, portantēs dē **mediō** **Iordānis** alveō duodecim lapidēs, ut **eī** Dominus imperārat, iuxtā numerum tribuum fīliōrum Isrāēl, usque ad locum, in quō castramētātī sunt; ibique posuērunt eōs.

9 **Aliōs** **quoque** duodecim lapidēs posuit **Ios**ue in **mediō** **Iordānis** alveō, ubi stetērunt sacerdōtēs, quī portābant arcam **foederis**; et sunt ibi usque in praesentem diem.

10 Sacerdōtēs autem, quī portābant arcam, stābant in **Iordānīs** **mediō**, dōnec omnia complērentur, quae **Ios**ue ut loquerētur ad **populum** praecēperat Dominus secundum omnia, quae dīxerat **eī** Moȳsēs[\*][moyses]. Festīnāvitque **populus** et trānsiit.

11 Cumque trānsīssent omnēs, trānsīvit et **arca** Dominī; sacerdōtēsque pergēbant ante **populum**.

12 Fīliī **quoque** Ruben et Gad et **dīmidia** **tribūs** Mānāsse armātī praecēdēbant fīliōs Isrāēl, sīcut eīs praecēperat Moȳsēs[\*][moyses];

13 quadrāgintā **ferē** **mīlia** expedītōrum ad pugnam incēdēbant **cōram** Dominō in campestria Ierichō.

14 In illō **diē** magnificāvit Dominus **Ios**ue **cōram** omnī Isrāēl, ut timērent eum, sīcut timuerant Moysēn, omnibus diēbus vītae suae.

15 Dīxitque ad eum:

16 ”Praecipe sacerdōtibus, quī portant arcam testimōniī, ut ascendant dē Iordāne”.

17 Quī praecēpit eīs dīcēns: ”Ascendite dē Iordāne”.

18 Cumque ascendissent portantēs arcam **foederis** Dominī et siccam humum calcāre coepissent, reversae sunt aquae in alveum suum et fluēbant sīcut ante super omnēs rīpās suās.

19 **Populus** autem ascendit dē Iordāne decimō **diē** **mēnsis** prīmī, et castramētātī sunt in Galgalīs, in terminō orientālī Ierichō.

20 Duodecim **quoque** lapidēs, quōs dē **Iordānis** alveō sūmpserant, posuit **Ios**ue in Galgalīs.

21 Et dīxit ad fīliōs Isrāēl: ”Quandō interrogāverint fīliī vestrī crās patrēs suōs et dīxerint eīs: “Quid sibi volunt istī lapidēs?”,

22 docēbitis eōs atque **dicētis**: Per ārentem alveum trānsīvit Isrāēl Iordānem istum,

23 siccante Dominō Deō vestrō aquās eius in cōnspectū vestrō, dōnec trānsīrētis,

24 sīcut fēcerat prius in marī Rubrō, quod siccāvit **cōram** nōbīs, dōnec trānsīrēmus,

25 ut cognōscant omnēs terrārum **populī** fortissimam Dominī **manum**, et ut vōs timeātis Dominum Deum vestrum omnī tempore”.

## 5

1 Postquam ergō audiērunt omnēs **rēgēs** Amorraēōrum, quī habitābant trāns Iordānem ad occidentālem **plāgam**, et cūnctī **rēgēs** Chanaan, quī **propinquā** **possidēbant** Magnō marī **loca**, quod siccāsset Dominus **fluenta** **Iordānis** **cōram** fīliīs Isrāēl, dōnec trānsīrent, dissolūtum **est** cor eōrum, et nōn remānsit in eīs **spīritūs** **cōram** fīliīs Isrāēl.

2 **Eō** tempore ait Dominus ad **Iōs**ue: ”Fac tibi cultrōs lapideōs et circumcīde iterum secundō fīliōs Isrāēl”.

3 Fēcit, quod iusserat Dominus, et circumcīdit fīliōs Isrāēl in colle Praepūtiōrum.

4 Haec autem **causa** **est** secundae circumcīsiōnis: **omnis** **populus**, quī **ēgressus** **est** ex Aegyptō, **generis** masculīnī, ūniversī bellātōrēs **virī** mortuī sunt in dēsertō in **viā**;

5 quī omnēs circumcīsī erant. **Populus** autem, quī **nātus** **est** in dēsertō, incircumcīsus fuit.

6 Per quadrāgintā enim annōs ambulābant fīliī Isrāēl, dōnec cōnsūmerentur omnēs hominēs bellātōrēs, quī nōn audierant **vōcem** Dominī, et quibus iūrāverat, ut nōn ostenderet eīs terram, super **quā** iūrāverat patribus eōrum, ut daret illīs terram **lacte** et melle mānantem.

7 Hōrum fīliī in locum successērunt patrum et circumcīsī sunt ā **Ios**ue, quia, sīcut **nātī** fuerant, in praepūtiō erant, nec eōs in **viā** aliquis circumcīderat.

8 Postquam autem omnēs circumcīsī sunt, mānsērunt in eōdem castrōrum locō, dōnec sānārentur.

9 Dīxitque Dominus ad **Iōs**ue: ”Hodiē abstulī opprobrium Aegyptī ā vōbīs”. Vocātumque **est** **nōmen** locī illīus Galgala usque in praesentem diem.

10 Mānsēruntque fīliī Isrāēl in Galgalīs et fēcērunt **Pascha** **quārta** **decima** **diē** **mēnsis** ad vesperum in campestribus Ierichō;

11 et comēdērunt dē frūgibus terrae ā **diē** alterō, azȳmōs pānēs et polentam **hōc** ipsō **diē**.

12 Dēfēcitque **manna** ā **diē** sequentī, postquam comēdērunt dē frūgibus terrae, nec ūsī sunt **ultrā** cibō illō fīliī Isrāēl, sed comēdērunt dē frūgibus terrae Chanaan in annō illō.

13 Cum autem **esset** **Ios**ue in agrō **urbis** Ierichō, **levāvit** oculōs et vīdit **virum** stantem contrā sē et ēvāgīnātum tenentem gladium; perrēxitque ad eum et ait: ”Noster **es** an adversāriōrum?”.

14 Quī respondit: ”Nēquāquam, sed sum prīnceps **exercitūs** Dominī et nunc **vēnī**”.

15 **Cecidit** **Ios**ue prōnus in terram et adōrāns ait: ”Quid Dominus meus loquitur ad servum suum?”.

16 Et dīxit prīnceps **exercitūs** Dominī ad **Ios**ue: ”Solve calceāmentum dē pedibus tuīs; locus enim, in quō stās, sānctus **est**”. Fēcitque **Ios**ue, ut sibi fuerat imperātum.

## 6

1 Ierichō autem erat **mūnīta** et **clausa** **cōram** fīliīs Isrāēl, et nūllus ēgredī audēbat aut ingredī.

2 Dīxitque Dominus ad **Iōs**ue: ”Ecce **dedī** in manū **tuā** Ierichō et rēgem eius omnēsque fortēs virōs.

3 **Circuīte** urbem cūnctī bellātōrēs semel per diem: sīc faciētis sex diēbus.

4 Septem sacerdōtēs portābunt septem būcinās, cornua arietum, ante arcam **foederis**. **Diē** autem septimō septiēs circuībitis cīvitātem, et sacerdōtēs clangent būcinīs.

5 Cumque īnsonuerit vōx tubae longior et in auribus vestrīs increpuerit, conclāmābit **omnis** **populus** vōciferātiōne **maxima**, et mūrī funditus corruent cīvitātis; ingredienturque singulī per locum, contrā quem steterint”.

6 Vocāvit ergō **Iōs**ue fīlius Nun sacerdōtēs et dīxit ad eōs: ”Tollite arcam **foederis**, et septem aliī sacerdōtēs tollant septem būcinās et incēdant ante arcam Dominī”.

7 Ad **populum** **quoque** ait: ”Vādite et **circuīte** cīvitātem, et **virī** armātī praecēdant arcam Dominī”.

8 Cumque **Ios**ue verba fīnīsset, septem sacerdōtēs septem būcinīs clangēbant ante arcam **foederis** Dominī,

9 **omnis**que **armātus** **exercītus** praecēdēbat sacerdōtēs clangentēs, reliquum vulgus arcam sequēbātur, ac būcinīs omnia concrepābant.

10 Praecēperat autem **Ios**ue **populō** dīcēns: ”Nōn clāmābitis, nec audiētur vōx **vestra**, neque ūllus sermō ex ōre vestrō ēgrediētur, dōnec veniat diēs, in quō **dīcam** vōbīs: **Clāmātē** et vōciferāminī”.

11 Circuīvit ergō **arca** Dominī cīvitātem per diem, et reversī in **castra** pernoctāvērunt ibi.

12 Igitur, **Ios**ue dē nocte cōnsurgente, tulērunt sacerdōtēs arcam Dominī,

13 et septem ex eīs septem būcinās, cornua arietum, praecēdēbantque arcam Dominī ambulantēs atque clangentēs, et **armātus** **populus** ībat ante eōs; vulgus autem reliquum sequēbātur arcam, būcinīs personantibus.

14 Circuiēruntque cīvitātem secundō **diē** semel et reversī sunt in **castra**; sīc fēcērunt sex diēbus.

15 **Dīē** autem septimō, dīlūculō cōnsurgentēs circuiērunt urbem eōdem **modo** septiēs; in illō **diē** tantum circuiērunt urbem septiēs.

16 Cumque septimō circuitū clangerent būcinīs sacerdōtēs, dīxit **Ios**ue ad **populum**: ”Vōciferāminī! Trādidit enim vōbīs Dominus cīvitātem.

17 Sitque cīvitās **anathēma**, **ipsa** et omnia, quae in **eā** sunt, Dominō; **sōla** Rahab meretrīx vīvat cum ūniversīs, quī cum **ea** in domō sunt: abscondit enim nūntiōs, quōs dīrēximus.

18 Vōs autem cavēte, nē dē **anathēmate** quippiam auferātis et **sītis** praevāricātiōnis reī, et omnia **castra** Isrāēl **anathēma** sint atque turbentur.

19 Quidquid aurī et argentī fuerit et vāsōrum aēneōrum ac ferrī, Dominō cōnsecrētur repositum in thēsaurīs eius”.

20 Igitur, omnī vōciferante **populō** et clangentibus tubīs, postquam in aurēs multitūdinis vōx **sonitus**que increpuit, mūrī īlicō corruērunt; et ascendit ūnusquisque per locum, quī contrā sē erat, cēpēruntque cīvitātem.

21 Et interfēcērunt omnia, quae erant in **eā**, ā **virō** usque ad mulierem, ab īnfante usque ad senem; bovēs **quoque** et ovēs et asinōs in ōre gladiī percussērunt.

22 Duōbus autem **virīs**, quī explōrātōrēs missī fuerant, dīxit **Ios**ue: ”Ingrediminī domum mulieris meretrīcis et prōdūcite eam et omnia, quae illīus sunt, sīcut illī iūrāmentō firmāstis”.

23 Ingressīque iuvenēs ēdūxērunt Rahab et **parentēs** eius, frātrēs **quoque** et cūnctam supellectilem ac cognātiōnem illīus et extrā **castra** Isrāēl **manēre** fēcērunt.

24 Urbem autem et omnia, quae erant in **eā**, succendērunt, absque argentō et aurō et **vāsīs** aēneīs ac ferrō, quae in aerārium **domūs** Dominī cōnsecrārunt.

25 Rahab vērō meretrīcem et domum patris eius et omnia, quae habēbat, fēcit **Iōs**ue **vīvere**; et habitāvit in **mediō** Isrāēl usque in praesentem diem, eō quod absconderit nūntiōs, quōs **mīserat** **Ios**ue, ut explōrārent Ierichō.

In tempore illō imprecātus **est** **Ios**ue dīcēns:

26 “Maledictus vir **cōram** Dominō, quī suscitāverit et aedificāverit cīvitātem Ierichō; in prīmōgenitō suō fundāmenta illīus faciet et in novissimō līberōrum pōnet portās eius”.

27 Fuit ergō Dominus cum **Ios**ue, et **nōmen** eius in omnī **terrā** vulgātum **est**.

## 7

1 Fīliī autem Isrāēl praevāricātī sunt mandātum et ūsūrpāvērunt dē **anathēmate**: nam Achan fīlius Charmī fīliī Zabdī fīliī Zarae dē tribū Iūdae tulit aliquid dē **anathēmate**. Īrātusque **est** Dominus contrā fīliōs Isrāēl.

2 Cumque mitteret **Ios**ue dē Ierichō virōs contrā Hai, quae **est** iuxtā Bethavēn ad orientālem **plāgam** oppidī Bethel, dīxit eīs: ”Ascendite et **explōrātē** terram”. Quī **praecepta** complentēs explōrāvērunt Hāī

3 et reversī dīxērunt **eī**: ”Nōn ascendat **omnis** **populus**, sed duo vel tria **mīlia** **virōrum** pergant et dēleant cīvitātem. Nōlī vexāre omnem **populum** contrā hostēs paucissimōs”.

4 Ascendērunt ergō tria **ferē** **mīlia** pugnātōrum, quī statim terga vertērunt **cōram** **virīs** **urbis** Hāī,

5 quī percussērunt ex eīs circiter trīgintā et sex hominēs persecūtīque sunt eōs dē **portā** usque ad Sabarim et percussērunt eōs in dēscēnsū; pertimuitque cor **populī** et īnstar aquae liquefactum **est**.

6 **Ios**ue vērō scidit vestīmenta **sua** et **cecidit** prōnus in terram **cōram** **arcā** Dominī usque ad vesperum, tam ipse quam omnēs senēs Isrāēl; mīsēruntque pulverem super **capita** **sua**.

7 Et dīxit **Ios**ue: ”Heu, Domine Deus, quid voluistī **trādūcere** **populum** istum Iordānem fluvium, ut trāderēs nōs in **manūs** Amorraēī et perderēs? Utinam mānsissēmus trāns Iordānem!

8 Quaesō, Domine, quid **dīcam** vidēns Israēlem hostibus **suīs** terga vertentem?

9 Audient Chananaēī et omnēs habitātōrēs terrae ac pariter conglobātī circumdabunt nōs atque dēlēbunt **nōmen** nostrum dē **terrā**. Et quid faciēs magnō nōminī tuō?”.

10 Dīxitque Dominus ad **Iōs**ue: ”Surge! Cūr iacēs prōnus in **terrā**?

11 Peccāvit Isrāēl et praevāricātus **est** **pactum** meum, quod mandāveram eīs; tulēruntque dē **anathēmate** et fūrātī sunt atque mentītī et abscondērunt inter vāsa **sua**.

12 Nec poterunt fīliī Isrāēl stāre ante hostēs suōs eōsque fugient, quia factī sunt **anathēma**; nōn **erō** **ultrā** vōbīscum, dōnec conterātis **anathēma** dē **mediō** vestrī.

13 Surge! **Sānctificā** **populum** et dīc eīs: Sānctificāminī in crāstinum. Haec enim dīcit Dominus, Deus Isrāēl: **Anathēma** in **mediō** tuī **est**, Isrāēl! Nōn **poteris** stāre **cōram** hostibus tuīs, dōnec auferātis **anathēma** dē **mediō** vestrī.

14 Accēdētisque **māne** singulī per **tribūs** vestrās; et quamcumque tribum Dominus dēsignāverit, accēdet per cognātiōnēs suās et cognātiō per domōs **domūs**que per virōs:

15 et quīcumque ille in **hōc** facinore fuerit dēprehēnsus, combūrētur ignī cum omnibus, quae ipsīus sunt, quoniam praevāricātus **est** **pactum** Dominī et fēcit nefās in Isrāēl”.

16 Surgēns itaque **Ios**ue **māne** applicuit Isrāēl per **tribūs** suās, et **inventa** **est** **tribūs** Iūdae.

17 Quae cum iuxtā familiās suās **esset** **oblāta**, **inventa** **est** **familia** Zarae; illam **quoque** per domōs offerēns repperit Zabdī.

18 Cuius domum in singulōs dīvidēns virōs **invēnit** Achan fīlium Charmī fīliī Zabdī fīliī Zarae dē tribū Iūdae.

19 Et ait **Ios**ue ad Achān: ”Fīlī mī, dā glōriam Dominō, Deō Isrāēl, et cōnfitēre atque indicā mihi quid **fēcerīs**; nē abscondās”.

20 Responditque Achan **Ios**ue et dīxit **eī**: ”**Vēre** ego peccāvī Dominō, Deō Isrāēl, et sīc et sīc fēcī:

21 Vīdī enim inter **spolia** pallium dē Sennaar valdē bonum et ducentōs siclōs argentī rēgulamque auream quīnquāgintā siclōrum; et concupīscēns abstulī et abscondī in **terrā** contrā **medium** tabernāculī meī argentumque subter”.

22 Mīsit ergō **Ios**ue ministrōs, quī currentēs ad tabernāculum illīus repperērunt **cūncta** **abscondita** in eōdem locō et argentum simul;

23 auferentēsque dē tentōriō tulērunt **ea** ad **Ios**ue et ad omnēs fīliōs Isrāēl prōiēcēruntque ante Dominum.

24 Tollēns itaque **Ios**ue Achān fīlium Zarae argentumque et pallium et auream rēgulam fīliōsque eius et fīliās, bovēs et asinōs et ovēs ipsumque tabernāculum et cūnctam supellectilem — et **omnīs** Isrāēl cum eō — dūxērunt eōs ad **vallem** Achor,

25 ubi dīxit **Ios**ue: ”Quia turbāstī nōs, exturbet tē Dominus in **diē** hāc”. Lapidāvitque eum **omnis** Isrāēl; et **cūncta**, quae illīus erant, igne **cōnsūmpta** sunt.

26 Congregāvērunt **quoque** super eum acervum magnum lapidum, quī **permanet** usque in praesentem diem. Et āversus **est** **furor** Dominī ab eīs; vocātumque **est** **nōmen** locī illīus **vallis** Achor usque hodiē.

## 8

1 Dīxit autem Dominus ad **Iōs**ue: ”Nē timeās neque formīdēs; tolle tēcum omnem multitūdinem pugnātōrum et cōnsurgēns ascende in oppidum Hāī: ecce trādidī in manū **tuā** rēgem eius et **populum** urbemque et terram eius.

2 Faciēsque urbī Hāī et **rēgī** eius, sīcut fēcistī Ierichō et **rēgī** illīus; praedam vērō et omnia animantia dīripiētis vōbīs. Pōne īnsidiās urbī post eam”.

3 Surrēxitque **Ios**ue et **omnīs** **exercitūs** bellātōrum cum eō, ut ascenderent in Hāī; et **ēlēcta** trīgintā **mīlia** **virōrum** fortium mīsit nocte

4 praecēpitque eīs dīcēns: “Collocāminī in īnsidiīs post cīvitātem nec longius recēdātis ab **illā**; et eritis omnēs parātī.

5 Ego autem et **reliqua** multitūdō, quae mēcum **est**, accēdēmus ex adversō contrā urbem; cumque exierint contrā nōs sīcut ante, fugiēmus et terga vertēmus,

6 dōnec persequentēs ab urbe longius prōtrahantur: putābunt enim nōs **fūgēre** sīcut prius.

7 Nōbīs ergō fugientibus et illīs sequentibus, cōnsurgētis dē īnsidiīs et capiētis cīvitātem; trādetque eam Dominus Deus vester in **manūs** vestrās.

8 Cumque **cēperītis**, succendite eam; secundum verbum Dominī faciētis. Ecce mandāvī vōbīs”.

9 Dīmīsitque eōs, et perrēxērunt ad īnsidiārum locum sēdēruntque inter Bethel et Hāī ad occidentālem **plāgam** **urbis** Hāī. **Ios**ue autem nocte **illa** in **mediō** mānsit **populī**.

10 Surgēnsque dīlūculō recēnsuit **populum** et ascendit cum seniōribus in fronte **exercitūs**.

11 Cumque omnēs pugnātōrēs cum eō ascendissent et appropinquāssent cīvitātī, stetērunt ad septentriōnālem **urbis** **plāgam**, inter quam et eōs **vallis** **media** erat.

12 Et ēlēgit **ferē** quīnque **mīlia** virōs et posuit in īnsidiīs inter Bethel et Hāī ex occidentālī **parte** eiusdem cīvitātis.

13 Et posuit **populus** **tōta** **castra**, quae erant in aquilōne **urbis**, et agmen extrēmum ad occidentālem **plāgam** **urbis**. Abiit ergō **Ios**ue nocte **illa** et stetit in **vallīs** **mediō**.

14 Quod cum vīdisset rēx Hāī, festīnāvit **māne** et **ēgressus** **est** cum omnī **exercitū** cīvitātis dīrēxitque aciem contrā Arabam ignōrāns quod post tergum latērent īnsidiae.

15 **Ios**ue vērō et **omnis** Isrāēl cessērunt locō simulantēs metum et fugientēs per sōlitūdinis viam.

16 Et convocātus **est** **tōtus** **populus**, quī erat in cīvitāte, ad persequendum eōs, et persecūtī sunt eōs. Cumque recessissent ā cīvitāte,

17 et nē ūnus quidem in urbe Hāī remānsisset, quī nōn persequerētur Isrāēl, et apertam urbem relīquissent,

18 dīxit Dominus ad **Iōs**ue: “**Levā** acīnacem, quod in manū **tuā** **est**, contrā urbem Hāī, quoniam tibi trādam eam”.

19 Cumque ēlevāsset acīnacem ex adversō cīvitātis, īnsidiae, quae latēbant, surrēxērunt cōnfestim et currentēs ad cīvitātem cēpērunt et **cito** succendērunt eam.

20 **Virī** autem cīvitātis, quī persequēbantur **Iōs**ue, respicientēs et videntēs fūmum **urbis** ad caelum usque **cōnscendere**, nōn potuērunt **ultrā** hūc illūcque **diffūgēre**, praesertim cum hī, quī simulāverant fugam et tendēbant ad sōlitūdinem, contrā persequentēs conversī **essent**.

21 Vidēnsque **Ios**ue et **omnis** Isrāēl quod **captā** **esset** cīvitās, et fūmus **urbis** ascenderet, reversī percussērunt virōs Hāī.

22 Siquidem et illī, quī cēperant et succenderant cīvitātem, ēgressī sunt ex urbe in occursum eōrum et hostēs mediōs habuērunt. Cum ergō ex **utrāque** **parte** adversāriī caederentur, **ita** ut nūllus dē **tantā** multitūdine salvārētur,

23 rēgem **quoque** **urbīs** Hāī apprehendērunt vīventem et obtulērunt **Ios**ue.

24 Igitur, omnibus habitātōribus Hāī interfectīs, quī Israēlem ad **dēsertā** tendentem fuerant persecūtī, et in eōdem locō gladiō corruentibus, reversī fīliī Isrāēl percussērunt cīvitātem ōre gladiī.

25 Erant autem, quī in eō **diē** **conciderant**, ā **virō** usque ad mulierem duodecim **mīlia** hominum omnēs **urbis** Hāī.

26 **Ios**ue vērō nōn contrāxit **manum**, quam in **sublīme** porrēxerat tenēns acīnacem, dōnec interficerentur omnēs habitātōrēs Hāī.

27 Iūmenta tantum et praedam cīvitātis dīvīsērunt sibi fīliī Isrāēl, sīcut praecēperat Dominus **Ios**ue.

28 Quī succendit urbem et fēcit eam tumulum sempiternum, dēsōlātiōnem usque in praesentem diem.

29 Rēgem **quoque** eius suspendit in lignō usque ad vesperum; et ad **sōlis** occāsum praecēpit **Ios**ue, et dēposuērunt cadāver eius dē lignō prōiēcēruntque in ipsō introitū portae cīvitātis, congestō super eum magnō acervō lapidum, quī **permanet** usque in praesentem diem.

30 Tunc aedificāvit **Ios**ue altāre Dominō, Deō Isrāēl, in monte Hebal,

31 sīcut praecēperat Moȳsēs[\*][moyses] famulus Dominī fīliīs Isrāēl, et scrīptum **est** in volūmine **lēgis** Moȳsī, altāre dē lapidibus impolītīs, quōs ferrum nōn tetigit. Et obtulērunt super eō holocausta Dominō immolāvēruntque pācificās victimās.

32 Et scrīpsit ibi super lapidēs exemplar **lēgis** Moȳsī, quod ille scrīpserat **cōram** fīliīs Isrāēl.

33 **Omnīs** autem **populus** et maiōrēs nātū praefectīque ac iūdicēs stābant ex **utrāque** **parte** arcae in cōnspectū sacerdōtum lēvīticī **generis**, quī portābant arcam **foederis** Dominī, ut **advena** **ita** et **indigena**. **Media** eōrum pars iuxtā montem Garizim et **media** iuxtā montem Hebal, sīcut praecēperat Moȳsēs[\*][moyses] famulus Dominī ad benedīcendum **populō** Isrāēl prīmum;

34 post haec **legit** omnia verba **lēgis**, benedictiōnem et maledictiōnem, secundum **cūncta**, quae **scrīpta** erant in **lēgis** volūmine.

35 Nihil ex hīs, quae Moȳsēs[\*][moyses] iusserat, omīsit **legere**, sed **ūniversa** replicāvit **cōram** omnī congregātiōne Isrāēl, mulieribus ac parvulīs et advenīs, quī inter eōs **morābantur**.

## 9

1 Quibus **audītis**, cūnctī **rēgēs**, quī trāns Iordānem versābantur in montānīs et in Sephēla, in omnī lītore **maris** Magnī, hī **quoque**, quī habitābant usque ad **Libanum**, Hetthaeus et Amorraeus, Chananaeus, Pherezaeus et Hevaeus et Iebusaeus

2 congregātī sunt pariter, ut pugnārent contrā **Ios**ue et Isrāēl ūnō animō **eadem**que **sententia**.

3 At hī, quī habitābant in Gabaōn, audientēs **cūncta**, quae fēcerat **Iōs**ue Ierichō et Hāī,

4 et **callidē** cōgitantēs tulērunt sibi **cibāria**, saccōs veterēs asinīs impōnentēs et utrēs vīnāriōs vetustōs, scissōs atque cōnsūtōs,

5 calceāmentaque **perantīqua**, quae ad indicium vetustātis pittaciīs **cōnsūta** erant, indūtī veteribus vestīmentīs; pānēs **quoque**, quōs portābant ob viāticum, dūrī erant et in **frusta** comminūtī.

6 Perrēxēruntque ad **Ios**ue, quī tunc **morābātur** in castrīs Galgalae, et dīxērunt **eī** atque omnī simul Israēlī: ”Dē **terrā** **longinquā** **vēnimus** **pactum** vōbīscum facere cupientēs”. Respondēruntque **virī** Isrāēl ad Hevaēōs atque dīxērunt:

7 ”Nē forte in **mediō** nostrī habitētis, et nōn possīmus foedus inīre vōbīscum”.

8 At illī ad **Ios**ue: ”Servī, inquiunt, tuī sumus”. Quibus **Ios**ue ait: ”Quīnam **estis** et unde vēnistis?”.

9 Respondērunt: ”Dē **terrā** **longinquā** valdē vēnērunt servī tuī in nōmine Dominī Deī tuī; audīvimus enim fāmam potentiae eius, **cūncta**, quae fēcit in Aegyptō

10 et duōbus Amorraēōrum rēgibus trāns Iordānem, Sehon **rēgī** Hesebon et Og **rēgī** Basan, quī erat in Astharoth.

11 Dīxēruntque nōbīs seniōrēs et omnēs habitātōrēs terrae nostrae: “Tollite in manibus **cibāria** in viam et occurrite eīs ac dīcite: Servī vestrī sumus; foedus **initē** nōbīscum”.

12 Ēn pānēs: quandō ēgressī sumus dē domibus nostrīs, ut venīrēmus ad vōs, calidōs sūmpsimus; nunc siccī factī sunt et vetustāte **nimiā** comminūtī.

13 Utrēs vīnī novōs implēvimus, nunc ruptī sunt et solūtī; vestēs et calceāmenta, quibus induimur et quae habēmus in pedibus, ob longitūdinem largiōris viae **tritā** sunt et paene **cōnsūmpta**”.

14 Suscēpērunt igitur **virī** dē cibāriīs eōrum et **os** Dominī nōn interrogāvērunt.

15 Fēcitque **Ios**ue cum eīs pācem et, initō **foedere**, pollicitus **est** quod vīverent; prīncipēs **quoque** **coetūs** iūrāvērunt eīs.

16 Post diēs autem trēs initī **foedēris**, audiērunt quod in vīcīnō et inter eōs habitārent.

17 Mōvēruntque **castra** fīliī Isrāēl et vēnērunt ad cīvitātēs eōrum **diē** tertiō, quārum haec vocābula sunt: Gabaōn et Cephira et Beroth et Cariathiarim;

18 et nōn percussērunt eōs fīliī Isrāēl, eō quod iūrāssent eīs prīncipēs **coetūs** in nōmine Dominī, Deī Isrāēl. Murmurāvit itaque **omnīs** **coetūs** contrā prīncipēs,

19 quī respondērunt eīs: “Iūrāvimus illīs in nōmine Dominī, Deī Isrāēl, et idcircō nōn possumus eōs **contingere**.

20 Sed **hoc** faciēmus eīs: reserventur quidem, ut vīvant, nē contrā nōs **īra** Dominī concitētur, sī **peierāverīmus**;

21 sed sīc vīvant, ut in **ūsūs** ūniversae multitūdinis ligna caedant aquāsque comportent”.

Quibus haec loquentibus,

22 vocāvit Gabaonītās **Iōs**ue et dīxit eīs: ”Cūr nōs dēcipere fraude voluistis, ut dīcerētis: “Procul valdē habitāmus ā vōbīs”, cum in **mediō** nostrī **sītis**?

23 Itaque sub maledictiōne eritis, et nōn dēficiet dē stirpe **vestra** servus ligna caedēns aquāsque comportāns in domum Deī meī”.

24 Quī respondērunt: ”Nūntiātum **est** nōbīs servīs tuīs, quod mandāsset Dominus Deus tuus Moysī servō suō, ut trāderet vōbīs omnem terram et disperderet cūnctōs habitātōrēs eius; timuimus igitur valdē prō animābus nostrīs, vestrō terrōre compulsī, et **hoc** cōnsilium inīvimus.

25 Nunc autem in manū **tuā** sumus: quod tibi bonum et rēctum vidētur, fac nōbīs”.

26 Fēcit ergō **Ios**ue, ut dīxerat, et līberāvit eōs dē manū fīliōrum Isrāēl, ut nōn **occīderentur**.

27 Dēcrēvitque in illō **diē** **esse** eōs in ministerium cūnctī **populī** et **altāris** Dominī caedentēs ligna et aquās comportantēs usque in praesēns tempus prō locō, quem Dominus ēlēgisset.

## 10

1 Quae cum audīsset Adonisedec rēx Ierusālem, quod scīlicet cēpisset **Ios**ue Hāī et subvertisset eam — sīcut enim fēcerat Ierichō et **rēgī** eius, sīc fēcit Hāī et **rēgī** illīus — et quod pācem fēcissent Gabaōnītae cum Isrāēl et **essent** in **mediō** eōrum,

2 timuērunt valdē. Urbs enim **magna** erat Gabaōn, sīcut **ūna** rēgālium cīvitātum, et maior oppidō Hāī, omnēsque **virī** eius bellātōrēs fortissimī.

3 Mīsit ergō Adonisedec rēx Ierusālem ad Oham rēgem **Hebrōn** et ad Pharam rēgem Ierimoth, ad Iaphiā **quoque** rēgem Lachis et ad Dabir rēgem Eglon dīcēns:

4 ”Ascendite ad mē et **ferte** praesidium, ut expugnēmus Gabaōn, quia fēcit pācem cum **Iōs**ue et fīliīs Isrāēl”.

5 Congregātī igitur ascendērunt quīnque **rēgēs** Amorraēōrum: rēx Ierusālem, rēx **Hebrōn**, rēx Ierimoth, rēx Lachis, rēx Eglōn simul cum exercitibus **suīs**; et castramētātī sunt circā Gabaōn oppugnantēs eam.

6 Habitātōrēs autem Gabaōn mīsērunt ad **Ios**ue, quī tunc **morābātur** in castrīs apud Galgalam, et dīxērunt **eī**: ”Nē retrahās **manūs** tuās ab auxiliō servōrum tuōrum! Ascende **cito** et **līberā** nōs ferque praesidium: convēnērunt enim adversum nōs omnēs **rēgēs** Amorraēōrum, quī habitant in montānīs”.

7 Ascenditque **Ios**ue dē Galgalīs, et **omnīs** **exercitūs** bellātōrum cum eō, **virī** fortissimī.

8 Dīxitque Dominus ad **Iōs**ue: “Nē timeās eōs! In **manūs** enim tuās trādidī illōs; nūllus tibi ex eīs **resistere** poterit”.

9 Irruit itaque **Ios**ue super eōs **repente** **tōtā** ascendēns nocte dē Galgalīs,

10 et conturbāvit eōs Dominus ā faciē Isrāēl; contrīvitque **plāga** **magna** in Gabaōn ac persecūtus **est** per viam **ascēnsus** Bethoron et percussit usque Azēca et Maceda.

11 Cumque fugerent fīliōs Isrāēl et **essent** in dēscēnsū Bethoron, Dominus mīsit super eōs lapidēs magnōs dē caelō usque Azeca, et mortuī sunt multō plūrēs lapidibus grandinis, quam quōs gladiō percusserant fīliī Isrāēl.

12 Tunc **locūtus** **est** **Ios**ue Dominō in **diē**, **quā** trādidit Amorraeum in cōnspectū fīliōrum Isrāēl, dīxitque **cōram** Isrāēl:

”Sōl, in Gabaōn nē moveāris,

et **lūna**, in **valle** Aialon”.

13 Stetēruntque sōl et **lūna**,

dōnec ulcīscerētur sē gēns dē inimīcīs **suīs**.

**Nōnne** scrīptum **est** **hoc** in **librō** Iūstī? Stetit itaque sōl in **mediō** caelī et nōn festīnāvit **occumbere** spatiō ūnīus **ferē** diēī.

14 Nōn fuit anteā et posteā sīcut diēs **illa**, oboediente Dominō vōcī hominis, quia Dominus pugnāvit prō Isrāēl.

15 Reversusque **est** **Ios**ue cum omnī Isrāēl in **castra** Galgalae.

16 Fūgerant autem quīnque **rēgēs** et sē absconderant in **spēluncā** **urbis** Maceda.

17 Nūntiātumque **est** **Iōs**ue quod inventī **essent** quīnque **rēgēs** latentēs in **spēluncā** **urbis** Maceda.

18 Quī praecēpit: ”Volvite saxa ingentia ad **os** spēluncae et pōnite virōs, quī clausōs cūstōdiant.

19 Vōs autem nōlīte stāre, sed persequiminī hostēs et extrēmōs **quoque** fugientium caedite; nē dīmittātis eōs urbium suārum intrāre praesidia, quia trādidit eōs Dominus Deus vester in **manūs** vestrās”.

20 Caesīs igitur adversāriīs **plāgā** **maxima** usque ad interneciōnem, ut reliquiae tantum ex eīs **effugere** possent in cīvitātēs mūnītās,

21 reversus **est** **omnīs** **exercitūs** ad **Iōs**ue in Maceda ad **castra**, sānī et integrī; nūllusque contrā fīliōs Isrāēl mūtīre **ausus** **est**.

22 Praecēpitque **Ios**ue dīcēns: ”Aperīte **os** spēluncae et prōdūcite ad mē quīnque **rēgēs**, quī in **eā** latitant”.

23 Fēcēruntque sīc et ēdūxērunt ad eum quīnque **rēgēs** dē **spēluncā**: rēgem Ierusālem, rēgem **Hebrōn**, rēgem Ierimoth, rēgem Lachis, rēgem Eglōn.

24 Cumque ēductī **essent** ad eum, vocāvit omnēs virōs Isrāēl et ait ad prīncipēs **exercitūs**, quī sēcum erant: “Accēdite et pōnite **pedēs** super colla rēgum istōrum”. Quī cum accessissent et subiectōrum colla pedibus calcārent,

25 rūrsum ait ad eōs: ”Nōlīte timēre nec paveātis; cōnfortāminī et **ēstote** rōbustī! Sīc enim faciet Dominus cūnctīs hostibus vestrīs, adversum quōs **dīmicātis**”.

26 Percussitque **Ios**ue et interfēcit eōs atque suspendit super quīnque ligna; fuēruntque suspēnsī usque ad vesperum.

27 Cumque occumberet sōl, praecēpit **Ios**ue, ut dēpōnerent eōs dē lignīs; et dēpositōs prōiēcērunt in spēluncam, in **quā** latuerant, et posuērunt super **os** eius saxa ingentia, quae **permanent** usque in praesēns.

28 Eōdem **quoque** **diē** Macedam cēpit **Ios**ue et percussit eam in ōre gladiī rēgemque illīus interfēcit et omnēs habitātōrēs eius; nōn dīmīsit in **eā** ūllās reliquiās fēcitque **rēgī** Maceda, sīcut fēcerat **rēgī** Ierichō.

29 Trānsīvit cum omnī Isrāēl dē Macedā in Lobnā et pugnābat contrā eam.

30 Quam trādidit Dominus cum **rēge** suō in manū Isrāēl, percussēruntque urbem in ōre gladiī et omnēs habitātōrēs eius; nōn dīmīsērunt in **eā** ūllās reliquiās fēcēruntque **rēgī** Lobna, sīcut fēcerant **rēgī** Ierichō.

31 Dē Lobnā trānsīvit **Ios**ue in Lachīs cum omnī Isrāēl et, **exercitū** per gȳrum dispositō, oppugnābat eam.

32 Trādiditque Dominus Lachis in manū Isrāēl, quī cēpit eam **diē** alterō; atque percussit in ōre gladiī omnemque animam, quae fuerat in **eā**, sīcut fēcerat Lobna.

33 **Eō** tempore ascendit Horam rēx Gazer, ut auxiliārētur Lachis; quem percussit **Ios**ue cum omnī **populō** eius usque ad interneciōnem.

34 Trānsīvitque dē Lachīs in Eglon cum omnī Isrāēl et **circumdedit**

35 atque expugnāvit eam **eādem** **diē** percussitque in ōre gladiī omnēs animās, quae erant in **eā**, iuxtā omnia, quae fēcerat Lachis.

36 Ascendit **quoque** cum omnī Isrāēl dē Eglon in **Hebrōn** et pugnāvit contrā eam.

37 Cēpitque eam et percussit in ōre gladiī, rēgem **quoque** eius et omnia oppida eius ūniversāsque animās, quae ibi fuerant commorātae; nōn relīquit ūllās reliquiās: sīcut fēcerat Eglōn, sīc fēcit et **Hebrōn**, **cūncta**, quae in **eā** repperit, cōnsūmēns gladiō.

38 **Inde** reversus cum omnī Isrāēl in Dabir oppugnāvit

39 et cēpit eam; rēgem **quoque** eius et omnia oppida eius percussit in ōre gladiī; nōn dīmīsit in **eā** ūllās reliquiās: sīcut fēcerat **Hebrōn** et Lobna et rēgibus eārum, sīc fēcit Dabir et **rēgī** illīus.

40 Percussit itaque **Ios**ue omnem terram: montānam et Nageb atque Sephēlam et **declivia** cum rēgibus **suīs**; nōn dīmīsit in **eā** ūllās reliquiās, sed omne, quod spīrāre poterat, interfēcit, sīcut praecēperat Dominus, Deus Isrāēl.

41 Et percussit eōs ā Cadesbarne usque Gāzam, omnem terram Gosen usque Gabaōn,

42 ūniversōsque **rēgēs** et regiōnēs eōrum ūnō cēpit impetū; Dominus enim, Deus Isrāēl, pugnābat prō Isrāēl.

43 Reversusque **est** **Ios**ue cum omnī Isrāēl ad locum castrōrum in Galgala.

## 11

1 Quae cum audīsset Iabin rēx Āsor, mīsit ad Iobab rēgem Madon et ad regern Semeron atque ad rēgem Achsaph,

2 ad **rēgēs** **quoque** aquilōnis, quī habitābant in montānīs et in **Arabā** contrā merīdiem Chenereth, in Sephēla **quoque** et in regiōnibus Dor iuxtā mare,

3 Chananaeum in oriente et **occidente**, et Amorraeum atque Hetthaeum ac Pherezaeum et Iebusaeum in montānīs, Hevaeum **quoque**, quī habitābat ad rādīcēs **Hermōn** in **terrā** Masphā.

4 Ēgressīque sunt omnēs cum turmīs **suīs**, **populus** multus nimis sīcut **arēna**, quae **est** in lītore **maris**, equī **quoque** et **currūs** immēnsae multitūdinis;

5 convēnēruntque omnēs **rēgēs** istī et castramētātī sunt in ūnum ad aquās Merom, ut pugnārent contrā Isrāēl.

6 Dīxitque Dominus ad **Iōs**ue: “Nē timeās eōs! Crās enim hāc **eādem** **hōrā** ego trādam omnēs istōs occīsōs in cōnspectū Isrāēl: equōs eōrum subnervābis et **currūs** igne combūrēs”.

7 **Venit**que **Ios**ue et **omnis** **exercitus** cum eō adversus illōs ad aquās Merom **subitō**, et irruērunt super eōs.

8 Trādiditque illōs Dominus in manū Isrāēl; quī percussērunt eōs et persecūtī sunt usque ad Sidōnem magnam et Maserephoth in **occidente** campumque Masphā in oriente. **Ita** percussit omnēs, ut nūllās dīmitteret ex eīs reliquiās;

9 fēcit sīcut praecēperat **eī** Dominus: equōs eōrum subnervāvit **currus**que combussit.

10 Reversusque tempore illō cēpit Āsor et rēgem eius percussit gladiō. Asor enim antīquitus inter omnia **rēgna** haec prīncipātum tenēbat.

11 Percussitque omnēs animās, quae ibīdem **morābantur**; nōn dīmīsit in **eā** ūllās reliquiās, sed usque ad interneciōnem **ūniversa** vastāvit ipsamque urbem **perēmit** incendiō.

12 Et omnēs per circuitum cīvitātēs **rēgēs**que eārum cēpit, percussit atque dēlēvit, sīcut praecēperat Moȳsēs[\*][moyses] famulus Dominī.

13 Urbēs tantum, quae erant in tumulīs eārum sitae, nōn succendit Isrāēl; ūnam Asor sōlam **Iōs**ue **flamma** cōnsūmpsit.

14 Omnemque praedam istārum urbium ac iūmenta dīvīsērunt sibi fīliī Isrāēl, cūnctīs hominibus interfectīs; nūllum vīvum relīquērunt.

15 Sīcut praecēperat Dominus Moȳsī servō suō, **ita** praecēpit Moȳsēs[\*][moyses] **Ios**ue, et ille **ūniversa** complēvit; nōn praeteriit dē ūniversīs **mandātīs** nē ūnum quidem verbum, quod iusserat Dominus Moȳsī.

16 Cēpit itaque **Ios**ue omnem terram hanc, montānam et Nageb terramque Gosēn et Sephēlam et Arabam montemque Isrāēl et campestria eius,

17 ā monte Calvō, quī ascendit Seir, usque Baalgad in plānitiē **Libanī** subter montem **Hermōn**; omnēs **rēgēs** eōrum cēpit, percussit et **occīdit**.

18 Multō tempore pugnāvit **Ios**ue contrā **rēgēs** istōs.

19 Nōn fuit cīvitās, quae foedus inīret cum fīliīs Isrāēl, praeter Hevaeum, quī habitābat in Gabaōn: omnēs bellandō cēpit.

20 Dominī enim **sententia** fuerat, ut indūrārentur **corda** eōrum, et pugnārent contrā Isrāēl et caderent et nōn merērentur ūllam clēmentiam ac perīrent, sīcut praecēperat Dominus Moȳsī.

21 In tempore illō **venit** **Ios**ue et interfēcit Enacim dē montānīs **Hebrōn** et Dabir et Anab et dē omnī monte Iūdae et Isrāēl urbēsque eōrum dēlēvit.

22 Nōn relīquit ūllum dē stirpe Enacim in **terrā** fīliōrum Isrāēl, absque cīvitātibus **Gāzā** et Geth et Azōtō, in quibus **solīs** relictī sunt.

23 Cēpit ergō **Ios**ue omnem terram, sīcut **locūtus** **est** Dominus ad Moysēn, et trādidit eam in possessiōnem fīliīs Isrāēl secundum partēs et **tribūs** suās; quiēvitque **terra** ā proeliīs.

## 12

1 Hī sunt **rēgēs**, quōs percussērunt fīliī Isrāēl et possēdērunt terram eōrum trāns Iordānem ad **sōlis** ortum, ā torrente **Arnōn** usque ad montem **Hermōn** et omnem orientālem **plāgam** Arabae.

2 Sehon rēx Amorraēōrum, quī habitāvit in Hesebon, **dominātus** **est** ab Aroer, quae **sita** **est** super rīpam **torrentis** **Arnōn**, et ā **mediā** **parte** **vallis** et in **dīmidiā** **parte** Galaad usque ad torrentem Iaboc, quī **est** terminus fīliōrum Ammōn;

3 et in **Arabā** usque ad mare Chenereth in oriente et usque ad mare Arabae, quod **est** mare Salsissimum, ad orientālem **plāgam** in **viā**, quae dūcit Bethiesimoth, et in austrālī **parte**, quae iacet ad rādīcēs Phasga.

4 Terminus Og **rēgis** Basan dē reliquiīs Raphaim, quī habitāvit in Astharoth et in Edrāī,

5 et **dominātus** **est** in monte **Hermōn** et in Salchā atque in **ūniversa** Basan usque ad terminōs Gesūrī et Maachāthī et in **dīmidiā** **parte** Galaad usque ad terminōs Sehon **rēgis** Hesebon.

6 Moȳsēs[\*][moyses] famulus Dominī et fīliī Isrāēl percussērunt eōs; trādiditque terram eōrum Moȳsēs[\*][moyses] in possessiōnem Rubenitis et Gaditis et dīmidiae tribuī Mānāsse.

7 Hī sunt **rēgēs** terrae, quōs percussit **Ios**ue et fīliī Isrāēl trāns Iordānem ad occidentālem **plāgam**, ā Baalgad in campō **Libanī** usque ad montem Calvum, quī ascendit in Seir; trādiditque eam **Ios**ue in possessiōnem tribubus Isrāēl, singulīs partēs suās,

8 tam in montānīs quam in Sephēla, in **Arabā** et in **declivibus** et in sōlitūdine ac in Nageb; Hetthaeus fuit et Amorraeus, Chananaeus et Pherezaeus, Hevaeus et Iebusaeus:

9 rēx Ierichō ūnus, rēx Hāī, quae **est** ex **latere** Bethel, ūnus,

10 rēx Ierusālem ūnus, rēx **Hebrōn** ūnus,

11 rēx Ierimoth ūnus, rēx Lachis ūnus,

12 rēx Eglōn ūnus, rēx Gazer ūnus,

13 rēx Dabir ūnus, rēx Gader ūnus,

14 rēx Horma ūnus, rēx Arad ūnus,

15 rēx Lobna ūnus, rēx Odollam ūnus,

16 rēx Maceda ūnus, rēx Bethel ūnus,

17 rēx Thapphua ūnus, rēx Opher ūnus,

18 rēx Aphec ūnus, rēx Sarōn ūnus,

19 rēx Madon ūnus, rēx Āsor ūnus,

20 rēx Semerōn ūnus, rēx Achsaph ūnus,

21 rēx Thanach ūnus, rēx Mageddō ūnus,

22 rēx Cēdēs ūnus, rēx Iecnaam Carmēlī ūnus,

23 rēx Dor et prōvinciae Dor ūnus, rēx gentium Galgal ūnus,

24 rēx Thersa ūnus: omnēs **rēgēs** trīgintā ūnus.

## 13

1 **Ios**ue senex prōvectaeque aetātis erat, et dīxit Dominus ad eum: ”Senuistī et longaevus **es**; **terra**que **lātissima** adhūc superest, quae necdum **occupāta** **est**.

2 **Omnis** vidēlicet **Galilaea**, **regiō** Philisthim et **ūniversa** Gesūrī,

3 ā fluviō Sihor, quī **est** ad orientem Aegyptī, usque ad terminōs Accārōn contrā aquilōnem, **terrā** Chananaēā, quae in quīnque prīncipēs Philisthim dīviditur, Gazaēōs et Azotīōs, Ascalonītās, Getthaēōs et Accaronītās ac Hevaēī

4 merīdiē; et **omnis** **terra** Chanaan dē **Āra** **Sīdoniōrum** usque Apheca et terminōs Amorraēī;

5 et **terra** Gibliōrum et **omnis** **Libanus** in oriente ā Baalgad sub monte **Hermōn** usque ad introitum Emath,

6 omnēs, quī habitant in monte ā **Libanō** usque ad Maserephoth in **occidente**, ūniversī **Sīdoniī**. Ego sum quī dēlēbō eōs ā faciē fīliōrum Isrāēl. Sorte tantum distribue terram Isrāēl in hērēditātem, sīcut praecēpī tibi.

7 Et nunc **dīvidē** terram hanc in possessiōnem novem tribubus et dīmidiae tribuī Mānāsse”.

8 Cum **quā** Ruben et Gad possēdērunt terram, quam trādidit eīs Moȳsēs[\*][moyses] famulus Dominī trāns **fluenta** **Iordānis** ad orientālem **plāgam**:

9 ab Aroer, quae **sita** **est** in **rīpā** **torrentis** **Arnōn**, et cīvitāte in **vallīs** **mediō**, **ūniversa**que campestria Medaba usque Dibōn;

10 et cūnctās cīvitātēs Sehon **rēgis** Amorraēī, quī rēgnāvit in Hesebon, usque ad terminōs fīliōrum Ammōn;

11 et Galaad ac terminōs Gesūrī et Maachāthī omnemque montem **Hermōn** et ūniversam Basān usque Salchā,

12 omne rēgnum Og in Basān, quī rēgnāvit in Astharoth et Edrāī — ipse fuit dē reliquiīs Raphaim C; percussitque eōs Moȳsēs[\*][moyses] atque dēlēvit.

13 Nōn autem disperdidērunt fīliī Isrāēl Gesūrī et Maachathī, et habitāvērunt in **mediō** Isrāēl usque in praesentem diem.

14 Tribuī tantum **Levī** nōn **dedit** possessiōnem, sed sacrificia Dominī, Deī Isrāēl: **ipsa** **est** eius hērēditās, sīcut **locūtus** **est** illī.

15 **Dēdit** ergō Moȳsēs[\*][moyses] possessiōnem tribuī fīliōrum Ruben iuxtā cognātiōnēs suās.

16 Fuitque terminus eōrum ab Aroer, quae **sita** **est** in **rīpā** **torrentis** **Arnōn**, et ā cīvitāte in **valle** eiusdem **torrentis** **media**, et **ūniversa** plānitiēs usque Medaba,

17 Hesebōn **cūncta**que oppida eius, quae sunt in campestribus: Dibōn et Bamothbaal et Bethbaalmeōn

18 et Iasa et Cademoth et Mephaath,

19 Cariathaim et Sabama et Serethsahar in monte **convallis**,

20 Bethphegor et **declivia** Phasga et Bethiesimoth

21 et omnēs urbēs campestrēs ūniversumque rēgnum Sehon **rēgis** Amorraēī, quī rēgnāvit in Hesebon, quem percussit Moȳsēs[\*][moyses], ipsum et prīncipēs Madiān, Evī et Recem et Sur et Hur et Rebē, **ducēs** Sehon habitātōrēs terrae.

22 Et Balaam fīlium Beor hariolum **occīdērunt** fīliī Isrāēl gladiō cum cēterīs interfectīs.

23 **Factus**que **est** terminus fīliōrum Ruben **Iordānis** fluvius. Haec **est** possessiō Rubenītārum per cognātiōnēs suās, urbēs et vīculī eārum.

24 **Dēdit**que Moȳsēs[\*][moyses] tribuī Gad, fīliīs Gad, per cognātiōnēs suās possessiōnem, cuius **hic** **est**

25 terminus: Iazer et omnēs cīvitātēs Galaad **dīmidia**que pars terrae fīliōrum Ammōn usque ad Aroer, quae **est** contrā Rabbā;

26 et ab Hesebon usque Ramothmaspha et Betonim et ā Mahanaim usque ad terminōs Lodabar,

27 in **valle** **quoque** Betharān et Bethnemra et Succoth et Saphōn, **reliqua** pars rēgnī Sehon **rēgis** Hesebōn; **Iordānīs** et terminus usque ad extrēmam partem **maris** Chenereth trāns Iordānem ad orientālem **plāgam**.

28 Haec **est** possessiō fīliōrum Gad per familiās suās, cīvitātēs et vīllae eārum.

29 **Dēdit** Moȳsēs[\*][moyses] et dīmidiae tribuī fīliōrum Mānāsse, iuxtā cognātiōnēs suās possessiōnem:

30 Mānāsse, ā Mahanaim ūniversam Basān, cūnctum rēgnum Og **rēgis** Basān omnēsque vīcōs Iair, quī sunt in Basān, sexāgintā oppida;

31 et dīmidiam partem Galaad et Astharoth et Edrāī, urbēs rēgnī Og in Basān, fīliīs Machir fīliī Mānāsse, dīmidiae partī fīliōrum Machir, iuxtā cognātiōnēs suās.

32 Hanc possessiōnem dīvīsit Moȳsēs[\*][moyses] in campestribus Moab trāns Iordānem contrā Ierichō ad orientālem **plāgam**.

33 Tribuī autem **Levī** nōn **dedit** possessiōnem, quoniam Dominus, Deus Isrāēl, ipse **est** possessiō eius, ut **locūtus** **est** illī.

## 14

1 **Hoc** **est**, quod hērēditāvērunt fīliī Isrāēl in **terrā** Chanaan, quod dedērunt eīs Eleazar sacerdōs et **Ios**ue fīlius Nun et prīncipēs familiārum tribuum Isrāēl,

2 sorte omnia dīvidentēs, sīcut praecēperat Dominus in manū Moȳsī, novem tribubus et dīmidiae tribuī.

3 Duābus enim tribubus et dīmidiae dederat Moȳsēs[\*][moyses] trāns Iordānem possessiōnem, absque **Lēvītīs**, quibus nihil **dedit** inter frātrēs suōs;

4 sed sunt fīliī Ioseph in duās dīvīsī **tribūs**, Mānāsse et Ephraim, nec accēpērunt Lēvītae aliam in **terrā** partem, **nisi** urbēs ad habitandum et **suburbāna** eārum ad **alenda** iūmenta et pecora **sua**.

5 Sīcut praecēperat Dominus Moȳsī, **ita** fēcērunt fīliī Isrāēl et dīvīsērunt terram.

6 Accessērunt itaque fīliī Iūdae ad **Iōs**ue in Galgala, **locūtus**que **est** ad eum Chaleb fīlius Iephōnne Cenezaeus: ”**Nōstī** quid **locūtus** sit Dominus ad Moysēn hominem Deī dē mē et tē in Cadesbarne.

7 Quadrāgintā annōrum eram, quandō mē mīsit Moȳsēs[\*][moyses] famulus Dominī dē Cadesbarne, ut cōnsīderārem terram; nūntiāvīque **eī** quod mihi vērum vidēbātur.

8 Frātrēs autem meī, quī ascenderant mēcum, dissolvērunt cor **populī**, et nihilōminus ego adimplēvī, ut sequerer Dominum Deum meum.

9 Iūrāvitque Moȳsēs[\*][moyses] in **diē** illō dīcēns: “**Terra**, quam calcāvit pēs tuus, erit possessiō **tua** et fīliōrum tuōrum in aeternum, quia adimplēvistī, ut sequerēris Dominum Deum meum”.

10 Concessit ergō Dominus vītam mihi, sīcut pollicitus **est**, usque in praesentem diem. Quadrāgintā et quīnque annī sunt ex quō **locūtus** **est** Dominus verbum istud ad Moysēn, quandō ambulābat Isrāēl per sōlitūdinem; hodiē octōgintā quīnque annōrum sum,

11 sīc valēns ut eō valēbam tempore, quandō ad explōrandum **missus** sum; illīus in mē temporis fortitūdō usque hodiē **persevērat** tam ad bellandum quam ad gradiendum.

12 Dā ergō mihi montem istum, quem pollicitus **est** Dominus **diē** illō, tē **quoque** audiente quod Enacim ibi sunt et urbēs magnae atque mūnītae; sī forte sit Dominus mēcum, et potuerō dēlēre eōs, sīcut prōmīsit mihi”.

13 Benedīxitque **eī** **Ios**ue et trādidit **Hebrōn** in possessiōnem;

14 atque ex eō fuit **Hebrōn** Chaleb fīliō Iephōnne Cenezaeō usque in praesentem diem, quia adimplēvit, ut sequerētur Dominum, Deum Isrāēl.

15 **Nōmen** **Hebrōn** anteā vocābātur Cariatharbē (id **est** cīvitās Arbe), hominis maximī inter Enacim. Et **terra** cessāvit ā proeliīs.

## 15

1 Sors **tribus** fīliōrum Iūdae per cognātiōnēs suās **ista** fuit: usque ad terminum Edom, ad dēsertum Sīn contrā Nageb, usque ad extrēmam partem **austrālis** **plāgae**.

2 Terminus eius **merīdiōnālis** ā summitāte **maris** Salsissimī et ā **linguā** eius, quae respicit merīdiem.

3 Ēgrediturque contrā ascēnsum Acrabbim et pertrānsit in Sīn ascenditque in merīdiē Cadesbarne et **pervēnit** in Esron ascendēns ad Addar et vertitur in Carcā;

4 atque inde pertrānsiēns in Asemōnā **pervēnit** ad torrentem Aegyptī; eruntque **exitūs** eius ad mare Magnum: **hīc** erit vōbīs **fīnis** merīdiānae **plāgae**.

5 Ab oriente vērō terminus erit mare Salsissimum usque ad **extrēma** **Iordānis**. Terminus aquilōnis ā **linguā** **maris** et ab extrēmīs **Iordānis**

6 ascendit in Bethagla et trānsit ab aquilōne Betharabā ascendēns ad lapidem **Boen** fīliī Ruben

7 et ascendēns ad Dabir dē **valle** Achor et contrā aquilōnem vergēns ad Galiloth (hī sunt circulī), quī sunt ex adversō ascēnsiōnis Adommim, quae **est** ab austrālī **parte** **torrentis**, trānsit ad aquās, quae vocantur fōns Solīs, et erunt **exitūs** eius ad fontem Rogel.

8 Ascenditque per **convallem** Benennom ex **latere** Iebusaēī ad merīdiem — haec **est** Ierusālem — et inde sē ērigēns ad verticem **montis**, quī **est** contrā **vallem** Ennom ad **occidentem** in **extrēmā** **parte** **vallis** Raphaim contrā aquilōnem;

9 pertrānsitque ā vertice **montis** usque ad fontem aquae Nephtoa et **pervēnit** usque ad vīcōs **montis** Ephrōn inclīnāturque in Baala, quae **est** Cariathiarim.

10 Et vergit dē Baala contrā **occidentem** usque ad montem

5 et Siceleg et Bethmarchaboth et Asarsusa

6 et Bethlebaoth et Sarohēn: cīvitātēs tredecim et vīllae eārum.

7 **Ain** et Remmōn et Ethar et Asan: cīvitātēs quattuor et vīllae eārum.

8 Omnēs vīculī per circuitum urbium istārum usque ad Baalathbeer, Ramathnageb: haec **est** hērēditās fīliōrum Simeōn iuxtā cognātiōnēs suās.

9 **Sūmpta** **est** dē fūniculō fīliōrum Iūdae, quia maior erat; et idcircō possēdērunt fīliī Simeōn in **mediō** **hērēditātis** eōrum.

10 **Cecidit**que sors **tertia** fīliōrum **Zabulōn** per cognātiōnēs suās. Et **factus** **est** terminus possessiōnis eōrum usque Sarid

11 ascenditque contrā **occidentem** et Merala et **pervēnit** in Debbaseth usque ad torrentem, quī **est** contrā Iecnaam,

12 et revertitur dē Sarid contrā orientem in fīnēs Ceseleththabor et ēgreditur ad Dabereth ascenditque contrā Iaphīā.

13 Et inde pertrānsit usque ad orientālem **plāgam** Gethhepher, Etthacasin et ēgreditur in Remmon et inclīnātur in Noā;

14 et vergit ad aquilōnem ad Hanathon. Suntque **ēgressūs** eius **vallis** Iephthael;

15 et Cateth et Naalol et Semerōn et Iedala et Bethlehem: cīvitātēs duodecim et vīllae eārum.

16 Haec **est** hērēditās **tribus** fīliōrum **Zabulōn** per cognātiōnēs suās, urbēs et vīculī eārum.

17 Issachar **ēgressa** **est** sors **quārta** per cognātiōnēs suās.

18 Fuitque eius hērēditās Iezrahel et Chasaloth et Sūnam

19 et Hapharaim et Seon et Anaharath

20 et Rabbith et Cesion et Abes

21 et Rameth et Engannim et Enhadda et Bethphēsēs.

22 Et **pervēnit** terminus eius usque Thabor et Sehēsima et Bethsamēs; suntque **exitūs** eius ad Iordānem; cīvitātēs sēdecim et vīllae eārum.

23 Haec **est** possessiō fīliōrum Issachar per cognātiōnēs suās, urbēs et vīculī eārum.

24 **Cecidit**que sors **quīnta** tribuī fīliōrum Aser per cognātiōnēs suās.

25 Fuitque terminus eōrum Helcath et Chālī et **Beten** et Achsaph

26 et Elmelech et Amaad et Masal et **pervēnit** usque ad Carmēlum in **occidente** et ad Sihorlabanath;

27 ac revertitur contrā orientem in Bethdagon et pertrānsit usque **Zabulōn** et **vallem** Iephthael contrā aquilōnem in Bethemec et Neiel. Ēgrediturque ad laevam Chabul

28 et Abran et Rohob et **Hāmōn** et **Cāna** usque ad Sidōnem magnam

29 revertiturque in Ramā usque ad cīvitātem mūnītissimam Tyrum et revertitur in Hosā; suntque **exitūs** eius in mare; Mahaleb, Achazib

30 et Amma et Aphec et Rohob: cīvitātēs vīgintī duae et vīllae eārum.

31 Haec **est** possessiō fīliōrum Aser per cognātiōnēs suās, urbēs et vīculī eārum.

32 Fīliōrum Nephthalī **sexta** sors **cecidit** per familiās suās.

33 Et coepit terminus dē Heleph et dē quercū in Saananim et Adamineceb et Iebnael usque Lecum et **ēgressus** eius usque ad Iordānem;

34 revertiturque terminus contrā **occidentem** in Aznotthabor atque inde ēgreditur in Hucoc et attingit **Zabulōn** contrā merīdiem et Aser contrā **occidentem** et Iordānem contrā ortum **sōlis**;

35 cīvitātēs mūnītissimae Assedim, Ser et Ammath, Reccath et Chenereth

36 et Edēma et Rama, Āsor

37 et Cēdēs et Edrāī et Enāsor,

38 Ierōn et Magdalel, Hōrem et Bethanath et Bethsamēs: cīvitātēs decem et novem et vīllae eārum.

39 Haec **est** possessiō **tribus** fīliōrum Nephthālī per cognātiōnēs suās, urbēs et vīculī eārum.

40 Tribuī fīliōrum **Dān** per familiās suās **ēgressa** **est** sors **septima**.

41 Et fuit terminus possessiōnis eius Saraa et Esthaol et Hirsemēs (id **est** cīvitās Solīs)

42 et Selebin et Aialōn et Iethēla

43 et Elōn et Thamna et Accārōn

44 et Elthēcē et Gebbethōn et Baalath

45 et Iud et Benebarach et Gethremmon

46 et Meiarcōn et Areccōn cum terminō, quī respicit Ioppēn.

47 Et terminus fīliōrum **Dān** **effūgit** ab eīs. Ascendēruntque fīliī **Dān** et pugnāvērunt contrā Lesem cēpēruntque eam; et percussērunt in ōre gladiī ac possēdērunt et habitāvērunt in **ea**, vocantēs Lesemdān ex nōmine **Dān** patris **suī**.

48 Haec **est** possessiō **tribus** fīliōrum **Dān** per cognātiōnēs suās, urbēs et vīculī eārum.

49 Cumque complēssent terram sorte **dīvidere** singulīs per **tribūs** suās, dedērunt fīliī Isrāēl possessiōnem **Ios**ue fīliō Nun in **mediō** **suī**,

50 iuxtā praeceptum Dominī, urbem quam postulāvit: Thamnathsāre in monte Ephraim. Et aedificāvit cīvitātem habitāvitque in **eā**.

51 Hae sunt possessiōnēs, quās sorte dīvīsērunt Eleazar sacerdōs et **Ios**ue fīlius Nun et prīncipēs familiārum tribuum fīliōrum Isrāēl in Sīlō **cōram** Dominō ad ōstium tabernāculī **conventūs**; complēvēruntque partīrī terram.

## 20

1 Et **locūtus** **est** Dominus ad **Iōs**ue dīcēns: ”**Loquēre** fīliīs Isrāēl et dīc eīs:

2 **Sēparāte** vōbīs urbēs fugitīvōrum, dē quibus **locūtus** sum ad vōs per **manum** Moȳsī,

3 ut cōnfugiat ad eās, quīcumque animam percusserit per errōrem nescius, et possit **ēvādere** īram proximī, quī ultor **est** sanguinis.

4 Cum ad ūnam hārum cōnfūgerit cīvitātum, stābit ante portam cīvitātis et loquētur seniōribus **urbis** illīus **ea**, quae sē comprobent innocentem; sīcque suscipient eum et dabunt **eī** locum ad habitandum.

5 Cumque ultor sanguinis eum fuerit persecūtus, nōn trādent in **manūs** eius, quia ignōrāns percussit proximum suum nec ante bīduum trīduumve eius probātur inimīcus.

6 Et habitābit in cīvitāte **illa**, dōnec stet ante coetum ad iūdicium, causam reddēns factī **suī**, dōnec moriātur sacerdōs magnus, quī fuerit in illō tempore. Tunc revertētur **homicīda** et ingrediētur cīvitātem suam et domum suam, dē **quā** fūgerat”.

7 Dēcrēvēruntque Cēdēs in **Galilaeā** **montis** Nephthālī et Sichem in monte Ephraim et Cariatharbe — **ipsa** **est** **Hebrōn** — in monte Iūdae;

8 et trāns Iordānem contrā orientālem **plāgam** Ierichō statuērunt Bosor, quae **sita** **est** in campestrī sōlitūdine dē tribū Ruben, et Ramoth in Galaad dē tribū Gad et Golan in Basān dē tribū Mānāsse.

9 Hae cīvitātēs cōnstitūtae sunt cūnctīs fīliīs Isrāēl et advenīs, quī habitant inter eōs, ut fugeret ad eās, quī animam nescius percussisset et nōn morerētur in manū proximī **effūsum** sanguinem vindicāre **cupientīs**, dōnec stāret ante **populum** expositūrus causam suam.

## 21

1 Accessēruntque prīncipēs familiārum **Levī** ad Eleazārum sacerdōtem et **Ios**ue fīlium Nun et ad **ducēs** cognātiōnum per singulās **tribūs** fīliōrum Isrāēl

2 locūtīque sunt ad eōs in Sīlō terrae Chanaan atque dīxērunt: ”Dominus praecēpit per **manum** Moȳsī, ut darentur nōbīs urbēs ad habitandum et **suburbāna** eārum ad **alenda** iūmenta”.

3 Dedēruntque fīliī Isrāēl **Lēvītis** dē possessiōnibus **suīs**, iuxtā imperium Dominī, cīvitātēs illās et **suburbāna** eārum.

4 **Ēgressa**que **est** sors in familiās Caath: et accēpērunt fīliī Aarōn **sacerdōtis** dē tribubus Iūdae et Simeon et Beniamin cīvitātēs tredecim.

5 Et **reliquī** fīliōrum Caath, id **est** Lēvītae, accēpērunt dē tribubus Ephraim et **Dān** et **dīmidiā** tribū Mānāsse cīvitātēs decem.

6 Porrō fīliīs Gersōn **ēgressa** **est** sors, ut acciperent dē tribubus Issachar et Aser et Nephthālī **dīmidiā**que tribū Mānāsse in Basān cīvitātēs numerō tredecim.

7 Et fīliīs Merārī per cognātiōnēs suās dē tribubus Ruben et Gad et **Zabulōn** urbēs duodecim.

8 Dedēruntque fīliī Isrāēl **Lēvītis** cīvitātēs illās et **suburbāna** eārum, sīcut praecēpit Dominus per **manum** Moȳsī, singulīs sorte tribuentēs.

9 Dē tribubus fīliōrum Iūdae et Simeon dedērunt cīvitātēs, quārum **ista** sunt **nōmina**,

10 fīliīs Aarōn ex familiīs Caath lēvīticī **generis** — **prīma** enim sors illīs **ēgressa** **est** C:

11 Cariatharbe (id **est** cīvitās Arbe), patris Enac, quae vocātur **Hebrōn**, in monte Iūdae et **suburbāna** eius per circuitum.

12 Agrōs vērō et vīllās eius dederant Chaleb fīliō Iephōnne ad **possidendum**.

13 Dedērunt ergō fīliīs Aarōn **sacerdōtis** **Hebrōn** cōnfugiī cīvitātem ac **suburbāna** eius et Lobnam cum suburbānīs **suīs**

14 et Iether et Esthemō

15 et Helōn et Dabir

16 et **Ain** et Iutta et Bethsamēs cum suburbānīs **suīs**: cīvitātēs novem dē tribubus illīs duābus.

17 Dē tribū autem Beniamin Gabaōn et Gabaa

18 et Anathoth et Almath cum suburbānīs **suīs**: cīvitātēs quattuor.

19 Omnēs simul cīvitātēs fīliōrum Aarōn **sacerdōtīs** tredecim cum suburbānīs **suīs**.

20 Reliquīs vērō ex familiīs fīliōrum Caath **Lēvītīs** haec **est** **data** possessiō:

21 dē tribū Ephraim urbs cōnfugiī Sichem cum suburbānīs **suīs** in monte Ephraim et Gazer

22 et Cibsaim et Bethorōn cum suburbānīs **suīs**: cīvitātēs quattuor.

23 Dē tribū **quoque** **Dān** Elthece et Gebbethōn

24 et Aialōn et Gethremmōn cum suburbānīs **suīs**: cīvitātēs quattuor.

25 Porrō dē **dīmidiā** tribū Mānāsse Thanach et Gethremmōn cum suburbānīs **suīs**: cīvitātēs duae.

26 Omnēs cīvitātēs decem et **suburbāna** eārum datae sunt fīliīs Caath īnferiōris **gradus**.

27 Fīliīs **quoque** Gersōn lēvīticī **generis** dedērunt dē **dīmidiā** tribū Mānāsse cōnfugiī cīvitātem Golan in Basān et Astharoth cum suburbānīs **suīs**: cīvitātēs duās.

28 Porrō dē tribū Issachar Cesion et Dabereth

29 et Iaramoth et Engannim cum suburbānīs **suīs**: cīvitātēs quattuor.

30 Dē tribū autem Aser Masal et Abdōn

31 et Helcath et Rohob cum suburbānīs **suīs**: cīvitātēs quattuor.

32 Dē tribū **quoque** Nephthali cīvitās cōnfugiī Cēdēs in **Galilaeā** et Ammothdor et Carthan cum suburbānīs **suīs**: cīvitātēs trēs.

33 Omnēs urbēs familiārum Gerson tredecim cum suburbānīs **suīs**.

34 Fīliīs autem Merārī **Lēvītīs** īnferiōris **gradūs** per familiās suās **data** **est** dē tribū **Zabulōn** Iecnaam et Cartha

35 et Remmōn et Naalol: cīvitātēs quattuor cum suburbānīs **suīs**.

36 Dē tribū Ruben **ultrā** Iordānem contrā Ierichō cīvitās refugiī Bosor in sōlitūdine plānitiēī et Iasā

37 et Cademoth et Mephaath: cīvitātēs quattuor cum suburbānīs **suīs**.

38 Et dē tribū Gad cīvitās cōnfugiī Ramoth in Galaad et Mahanaim

39 et Hesebōn et Iazer: cīvitātēs quattuor cum suburbānīs **suīs**.

40 Omnēs urbēs fīliōrum Merārī per familiās reliquās dē cognātiōnibus Lēvītārum duodecim.

41 Itaque ūniversae cīvitātēs Lēvītārum in **mediō** possessiōnis fīliōrum Isrāēl fuērunt quadrāgintā octo

42 cum suburbānīs **suīs**, singulae cum suburbānīs **suīs** in circuitū.

43 **Dēdit**que Dominus Israēlī omnem terram, quam trāditūrum sē patribus eōrum iūrāverat, et possēdērunt illam atque habitāvērunt in **eā**.

44 **Dēdit**que Dominus eīs requiem secundum omnia, quae iūrāverat patribus eōrum, nūllusque eīs hostium **resistere** **ausus** **est**, sed cūnctōs in eōrum diciōnem redēgit.

45 Nē ūnum quidem verbum bonum, quod **locūtus** **est** ad domum Isrāēl, irritum fuit, sed rēbus **explēta** sunt omnia.

## 22

1 Tunc vocāvit **Iōs**ue Rubenītās et Gadītās et dīmidiam tribum Mānāsse

2 dīxitque ad eōs: “Fēcistis omnia, quae vōbīs praecēpit Moȳsēs[\*][moyses] famulus Dominī; mihi **quoque** in omnibus, quae praecēpī vōbīs, oboedīstis

3 nec relīquistis frātrēs vestrōs **hoc** longō tempore usque in praesentem diem cūstōdientēs imperium Dominī Deī vestrī.

4 Quia igitur **dēdit** Dominus Deus vester frātribus vestrīs quiētem ac pācem, sīcut eīs pollicitus **est**, revertiminī nunc et **īte** in tabernācula **vestra** et in terram possessiōnis, quam trādidit vōbīs Moȳsēs[\*][moyses] famulus Dominī trāns Iordānem;

5 **ita** dumtaxat ut cūstōdiātis **attentē** et opere compleātis mandātum et lēgem, quam praecēpit vōbīs Moȳsēs[\*][moyses] servus Dominī, ut dīligātis Dominum Deum vestrum et ambulētis in omnibus viīs eius et observētis **mandāta** illīus adhaereātisque **eī** ac serviātis in omnī **corde** et in omnī **animā** **vestra**”.

6 Benedīxitque eīs **Ios**ue et dīmīsit eōs, quī reversī sunt in tabernācula **sua**.

7 Dīmidiae autem tribuī Mānāsse possessiōnem Moȳsēs[\*][moyses] dederat in Basān; et idcircō mediae, quae superfuit, **dedit** **Ios**ue sortem inter cēterōs frātrēs suōs trāns Iordānem ad occidentālem eius **plāgam**. Cumque dīmitteret eōs in tabernācula **sua** et benedīxisset illīs,

8 dīxit ad eōs: “Cum multīs dīvitiīs revertiminī ad **sēdēs** vestrās, cum argentō et aurō, **aere** ac ferrō et veste multiplicī; dīvidite praedam hostium cum frātribus vestrīs”.

9 Reversīque sunt et abiērunt fīliī Ruben et fīliī Gad et **dīmidia** **tribūs** Mānāsse ā fīliīs Isrāēl dē Sīlō, quae **sita** **est** in Chanaan, ut intrārent Galaad terram possessiōnis suae, quam obtinuerant iuxtā imperium Dominī in manū Moȳsī.

10 Cumque vēnissent ad circulōs **Iordānis** in **terrā** Chanaan, aedificāvērunt iuxtā Iordānem altāre ingēns aspectū.

11 Cum audīssent fīliī Isrāēl aedificāsse fīliōs Ruben et Gad et dīmidiam tribum Mānāsse altāre ē regiōne terrae Chanaan ad **Iordānis** circulōs ex adversō fīliōrum Isrāēl,

12 convēnērunt omnēs in Sīlō, ut ascenderent et dīmicārent contrā eōs.

13 Et interim mīsērunt ad illōs in terram Galaad Phineēs fīlium Eleazārī sacerdōtem

14 et decem prīncipēs cum eō, singulōs dē tribubus, ūnusquisque erat caput familiae in cognātiōnibus Isrāēl.

15 Quī vēnērunt ad fīliōs Ruben et Gad et dīmidiam tribum Mānāsse in terram Galaad dīxēruntque ad eōs:

16 ”Haec mandat **omnīs** **coetūs** Dominī: Quae **est** **ista** trānsgressiō? Cūr relīquistis Dominum, Deum Isrāēl, aedificantēs vōbīs altāre sacrilegum et ā cultū illīus recēdentēs?

17 An **parum** vōbīs **est** peccātum Phegor, et usque in praesentem diem **maculā** huius **sceleris** in nōbīs **permanet**, et **facta** **est** **plāga** in coetū Dominī?

18 Et vōs hodiē relīquistis Dominum, et factum **est** ut rebellārētis contrā Dominum; et crās in ūniversum coetum Isrāēl eius **īra** dēsaeviet.

19 Quod sī **putātis** immundam **esse** terram possessiōnis vestrae, **trānsitē** ad terram possessiōnis Dominī, in **quā** habitāculum Dominī **est**, et **habitātē** inter nōs; tantum ut contrā Dominum nōn rebellētis nec nōs rebellāre faciātis aedificantēs altāre praeter altāre Dominī Deī nostrī.

20 **Nōnne** Achan fīlius Zarae praeteriit mandātum Dominī dē **anathēmate**, et super omnem coetum Isrāēl **īra** Dominī incubuit? Et ille erat ūnus homō; atque utinam **sōlus** perīsset in **scelere** suō!”.

21 Respondēruntque fīliī Ruben et Gad et **dīmidia** **tribūs** Mānāsse prīncipibus lēgātiōnis Isrāēl:

22 ”Fortissimus Deus Dominus, fortissimus Deus Dominus ipse nōvit, et Isrāēl simul intelleget: sī rebelliōnis, sī praevāricātiōnis animō contrā Dominum **hoc** altāre cōnstrūximus, nōn salvet nōs, sed pūniat in praesentī;

23 et sī **eā** mente fēcimus, ut recēdāmus ā Dominō et holocausta et oblātiōnēs et pācificās victimās super eō impōnerēmus, Dominus ipse quaerat et iūdicet;

24 et sī nōn **ea** **magis** sollicitūdine et cōgitātiōne fēcimus **hoc** dīcentēs: Crās **dīcent** fīliī vestrī fīliīs nostrīs: “Quid vōbīs et Dominō, Deō Isrāēl?

25 Terminum posuit Dominus inter nōs et vōs, ō fīliī Ruben et fīliī Gad, Iordānem fluvium, et idcircō partem nōn habētis in Dominō”; et per hanc occāsiōnem āvertent fīliī vestrī fīliōs nostrōs ā timōre Dominī. Putāvimus itaque melius

26 et dīximus: Exstruāmus nōbīs altāre nōn in holocausta neque ad victimās offerendās,

27 sed in testimōnium inter nōs et vōs et sobolem nostram vestramque prōgeniem, ut serviāmus Dominō, et iūris nostrī sit offerre holocausta et victimās et pācificās hostiās, et nēquāquam **dīcant** crās fīliī vestrī fīliīs nostrīs: “Nōn **est** vōbīs pars in Dominō”.

28 Quod sī voluerint **dīcere**, respondēbunt eīs: “Ecce similitūdō **altāris** Dominī, quam fēcērunt patrēs nostrī nōn in holocausta neque in sacrificia, sed in testimōnium inter nōs et vōs”.

29 Absit ā nōbīs **hoc** scelus, ut recēdāmus ā Dominō et eius vestīgia relinquāmus, exstrūctō altārī ad holocausta et oblātiōnēs et victimās offerendās, praeter altāre Dominī Deī nostrī, quod **est** ante habitāculum eius”.

30 Quibus **audītis**, Phineēs sacerdōs et prīncipēs lēgātiōnis Isrāēl, quī erant cum eō, plācātī sunt et verba fīliōrum Ruben et Gad et dīmidiae **tribūs** Mānāsse **libentissimē** suscēpērunt;

31 dīxitque Phineēs fīlius Eleazar sacerdōs ad eōs: ”Nunc scīmus quod nōbīscum sit Dominus, quoniam aliēnī **estis** ā praevāricātiōne hāc et līberāstis fīliōs Isrāēl dē manū Dominī”.

32 Reversusque **est** cum prīncipibus ā fīliīs Ruben et Gad dē **terrā** Galaad in terram Chanaan ad fīliōs Isrāēl et rettulit eīs.

33 Placuitque sermō cūnctīs audientibus, et laudāvērunt Deum fīliī Isrāēl; et nēquāquam **ultrā** dīxērunt, ut ascenderent contrā eōs in bellum et dēlērent terram, in **quā** habitābant fīliī Ruben et Gad.

34 Vocāvēruntque fīliī Ruben et fīliī Gad altāre, quod exstrūxerant, Testem; dīxērunt enim: ”**Testīs** **est** inter nōs quod Dominus ipse sit Deus”.

## 23

1 Ēvolūtō autem multō tempore, postquam pācem Dominus dederat Israēlī ab omnibus in gȳrō nātiōnibus et **Ios**ue iam longaevō et **persenīlis** aetātis,

2 vocāvit **Ios**ue omnem Israelem maiōrēsque nātū et prīncipēs ac iūdicēs et praefectōs dīxitque ad eōs: ”Ego senuī et prōgressiōris aetātis sum,

3 vōsque vīdistis omnia, quae fēcerit Dominus Deus vester cūnctīs nātiōnibus istīs, quōmodo prō vōbīs ipse pugnāverit.

4 Vidēte, sorte dīvīsī vōbīs gentēs, quae supersunt, in possessiōnem tribuum vestrārum, sīcut omnēs, quās dēlēvī, ā Iordāne usque ad mare Magnum in **occidente**.

5 Dominus Deus vester disperdet eās et auferet ā faciē **vestrā**, et possidēbitis terram eōrum, sīcut vōbīs pollicitus **est**.

6 Tantum cōnfortāminī, ut cūstōdiātis **cūncta**, quae **scrīpta** sunt in volūmine **lēgis** Moȳsī, et nōn dēclīnētis ab eīs nec ad dexteram nec ad sinistram;

7 nē conveniātis cum gentibus, quae inter vōs residuae sunt, et iūrētis in nōmine deōrum eārum et serviātis eīs et adōrētis illōs;

8 sed adhaereātis Dominō Deō vestrō, quod fēcistis usque in diem hanc.

9 Et expulit Dominus in cōnspectū vestrō gentēs magnās et rōbustissimās, et nūllus vōbīs **resistere** potuit:

10 ūnus ē vōbīs persequitur hostium mīlle virōs, quia Dominus Deus vester prō vōbīs ipse pugnat, sīcut pollicitus **est**;

11 **hoc** tantum **dīligentissimē** praecavēte, ut dīligātis Dominum Deum vestrum.

12 Quod sī **voluerītis** gentium hārum, quae inter vōs residuae sunt, errōribus adhaerēre et cum eīs miscēre cōnūbia atque amīcitiās cōpulāre,

13 iam nunc scītōte quod Dominus Deus vester nōn eās dēleat ante faciem vestram; sed sint vōbīs in rēte, foveam ac laqueum et flagellum ex **latere** vestrō, et spīnae in oculīs vestrīs, dōnec vōs disperdat dē **terrā** hāc **optima**, quam trādidit vōbīs.

14 Ēn ego hodiē ingredior viam ūniversae terrae; et **tōtō** animō cognōscētis quod dē omnibus verbīs bonīs, quae Dominus Deus vester **locūtus** **est** vōbīs, nōn praeterierit nē ūnum quidem incassum.

15 Sīcut ergō implēvit opere, quod prōmīsit, et **prōspera** **cūncta** vēnērunt, sīc addūcet super vōs quidquid **malōrum** comminātus **est**, dōnec vōs disperdat dē **terrā** hāc **optima**, quam trādidit vōbīs.

16 Sī **praeterieritis** **pactum** Dominī Deī vestrī, quod mandāvit vōbīs, et **servieritis** dīīs aliēnīs et **adōrāverītis** eōs, cōnsurget in vōs **furor** Dominī, et **cito** perībitis ab hāc **terrā** **optimā**, quam trādidit vōbīs”.

## 24

1 Congregāvitque **Ios**ue omnēs **tribus** Isrāēl in Sichem et vocāvit maiōrēs nātū ac prīncipēs et iūdicēs et praefectōs, stetēruntque in cōnspectū Deī;

2 et ad **tōtum** **populum** sīc **locūtus** **est**: ”Haec dīcit Dominus, Deus Isrāēl: Trāns fluvium habitāvērunt patrēs vestrī ab initiō, Tharē pater Abraham et Nachor, serviēruntque dīīs aliēnīs.

3 Tulī ergō patrem vestrum Abraham dē Mesopotamiae fīnibus et addūxī eum per **tōtam** terram Chanaan multiplicāvīque sēmen eius.

4 Et **dedī** **eī** Isaāc illiquē rūrsum **dedī** Iācōb et Esau; ē quibus Esau **dedī** montem Seir ad **possidendum**, Iācōb vērō et fīliī eius dēscendērunt in Aegyptum.

5 Mīsīque Moysen et Aarōn et percussī Aegyptum signīs, quae fēcī in **mediō** eius, et posteā ēdūxī vōs.

6 Ēdūxīque patrēs vestrōs dē Aegyptō, et vēnistis ad mare. Persecūtīque sunt Aegyptiī patrēs vestrōs cum curribus et equitātū usque ad mare Rubrum.

7 Clāmāvērunt autem ad Dominum, quī posuit tenebrās inter vōs et Aegyptiōs et addūxit super eōs mare et operuit illōs. Vīdērunt oculī vestrī, quae in Aegyptō fēcerim; et habitāstis in sōlitūdine multō tempore.

8 Et intrōdūxī vōs ad terram Amorraēī, quī habitābat trāns Iordānem; cumque pugnārent contrā vōs, trādidī eōs in **manūs** vestrās, et occupāstis terram eōrum atque interfēcistis illōs.

9 Surrēxit autem Balac fīlius Sephor rēx Moab et pugnāvit contrā Israēlem; mīsitque et vocāvit Balaam fīlium Beor, ut maledīceret vōbīs.

10 Et ego nōluī audīre eum, sed ē contrāriō benedīxit vōbīs, et līberāvī vōs dē manū eius.

11 **Trānsistis**que Iordānem et vēnistis ad Ierichō; pugnāvēruntque contrā vōs **virī** cīvitātis illīus, Amorraeus et Pherezaeus et Chananaeus et Hetthaeus et Gergesaeus et Hevaeus et Iebusaeus; et trādidī illōs in **manūs** vestrās.

12 Mīsīque ante vōs crābrōnēs, et ēiēcērunt eōs **cōram** vōbīs — duōs **rēgēs** Amorraēōrum — nōn in gladiō nec in arcū tuō.

13 **Dedī**que vōbīs terram, dē **quā** nōn labōrāstis, et urbēs, quās nōn aedificāstis, et **habitātis** in eīs, vīneās et **olīvēta**, quae nōn plantāstis, et **mandūcātis** ex eīs.

14 Nunc ergō timēte Dominum et **servītē** **eī** perfectō **corde** atque vērissimō; et auferte deōs, quibus serviērunt patrēs vestrī in **Mesopotamiā** et in Aegyptō, ac **servītē** Dominō.

15 Sīn autem **malum** vōbīs vidētur, ut Dominō serviātis, ēligite vōbīs hodiē, cui servīre vultis, utrum dīīs, quibus serviērunt patrēs vestrī in **Mesopotamiā**, an dīīs Amorraēōrum, in quōrum **terrā** **habitātis**. Ego autem et **domus** **mea** serviēmus Dominō”.

16 Responditque **populus** et ait: ”Absit ā nōbīs, ut relinquāmus Dominum et serviāmus dīīs aliēnīs.

17 Dominus Deus noster ipse ēdūxit nōs et patrēs nostrōs dē **terrā** Aegyptī, dē domō **servitūtis**; fēcitque videntibus nōbīs **signa** ingentia et cūstōdīvit nōs in omnī **viā**, per quam ambulāvimus, et in cūnctīs **populīs**, per quōs trānsīvimus;

18 et ēiēcit ūniversās gentēs, Amorraeum habitātōrem terrae, quam nōs intrāvimus. Serviēmus igitur etiam nōs Dominō, quia ipse **est** Deus noster”.

19 Dīxitque **Ios**ue ad **populum**: ”Nōn poteritis servīre Dominō. Deus enim sānctus et Deus aemulātor **est** nec ignōscet sceleribus vestrīs atque **peccātīs**.

20 Sī **dīmīserītis** Dominum et **servieritis** dīīs aliēnīs, convertet sē et afflīget vōs atque subvertet, postquam vōbīs praestiterit **bona**”.

21 Dīxitque **populus** ad **Iōs**ue: ”Nēquāquam, sed Dominō serviēmus”.

22 Et **Ios**ue ad **populum**: ”Testēs, inquit, vōs **estis** contrā vōs quia ipsī **ēlēgerītis** vōbīs Dominum, ut serviātis **eī**”. Respondēruntque: ”Testēs”.

23 ”Nunc ergō, ait, auferte deōs aliēnōs dē **mediō** vestrī et **inclīnāte** **corda** **vestra** ad Dominum, Deum Isrāēl”.

24 Dīxitque **populus** ad **Iōs**ue: “Dominō Deō nostrō serviēmus; oboedientēs erimus praeceptīs eius”.

25 Percussit igitur **Ios**ue in **diē** illō foedus **populō** et prōposuit **eī** **praecepta** atque iūdicia in Sichem.

26 Scrīpsitque verba haec in volūmine **lēgis** Deī; et tulit lapidem pergrandem posuitque eum ibi subter quercum, quae erat in sānctuāriō Dominī,

27 et dīxit ad omnem **populum**: ”Ēn **lapis** iste erit adversus vōs in testimōnium quia audīvit omnia verba Dominī, quae **locūtus** **est** inter nōs, nē forte posteā negāre **vēlitis** et mentīrī Dominō Deō vestrō”.

28 Dīmīsitque **populum**, singulōs in possessiōnem suam.

29 Et post haec mortuus **est** **Iōs**ue fīlius Nun, servus Dominī, centum decem annōrum.

30 Sepeliēruntque eum in fīnibus possessiōnis suae in Thamnathsāre, quae **sita** **est** in monte Ephraim ā septentriōnālī **parte** **montīs** Gaās.

31 Servīvitque Isrāēl Dominō cūnctīs diēbus **Iōs**ue et seniōrum, quī longō vīxērunt tempore post **Ios**ue et quī nōvērunt omnia **opera** Dominī, quae fēcerat Isrāēl.

32 **Ossā** **quoque** Ioseph, quae tulerant fīliī Isrāēl dē Aegyptō, sepeliērunt in Sichem, in **parte** agrī, quem ēmerat Iācōb ā fīliīs Hemmor patris Sichem centum argenteīs, et fuit in possessiōnem fīliōrum Ioseph.

33 Eleazar **quoque** fīlius Aarōn mortuus **est**; et sepeliērunt eum in Gabaā Phineēs fīliī eius, quae **data** **est** **eī** in monte Ephraim.

[moyses]: <Ambiguous Forms.md#moyses>
