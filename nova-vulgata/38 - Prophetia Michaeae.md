# **PROPHĒTĪA** MICHAEAE

[1](#1) [2](#2) [3](#3) [4](#4) [5](#5) [6](#6) [7](#7)

## 1

1 Verbum Dominī, quod factum **est** ad Michaeam Morasthitēn in diēbus Ioatham, Achaz, Ezechiae rēgum Iūdae, quod vīdit super Samarīam et Ierusālem.

2 **Audīte**, **populī** omnēs,

et attendat **terra** et plēnitūdō eius;

et sit Dominus Deus vōbīs in testem,

Dominus dē templō sānctō suō.

3 Quia ecce Dominus ēgreditur dē locō suō

et dēscendet et calcābit

super **excelsa** terrae;

4 et liquēscent montēs subtus eum,

et **vallēs** scindentur

sīcut **cēra** ā faciē **ignis**,

sīcut aquae, quae dēcurrunt in praeceps.

5 In **scelere** Iācōb omne istud

et in **peccātīs** **domūs** Isrāēl.

Quod scelus Iācōb?

**Nōnne** **Samarīa**?

Et quae **excelsa** Iūdae?

**Nōnne** Ierusālem?

6 Et pōnam Samarīam in acervum lapidum,

in agrum, ubi plantātur **vīnea**;

et dētraham in **vallem** lapidēs eius

et fundāmenta eius revēlābō.

7 Et omnia sculptilia eius **concidentur**,

et omnēs mercēdēs eius combūrentur igne,

et omnia īdōla eius pōnam in perditiōnem,

quia dē mercēdibus meretrīcis **congregāta** sunt

et usque ad mercēdem meretrīcis revertentur.

8 Super **hōc** plangam et ululābō;

vādam spoliātus et nūdus,

faciam plānctum velut thoum

et lūctum quasi strūthiōnum,

9 quia **dēspērāta** **est** **plāga** eius,

quia **venit** usque ad Iūdam,

tetigit portam **populī** meī

usque ad Ierusālem.

10 In Geth nōlīte annūntiāre,

lacrimīs nē plōrētis,

in Bethleaphra in pulvere volūtāminī.

11 Et **trānsitē** vōbīs, habitātōrēs Saphir,

cōnfūsī **ignōminia**;

nōn sunt ēgressī habitātōrēs Saanan.

**Plānctus** Bethesel

auferet ā vōbīs mānsiōnem suam.

12 **Profectō** trement dē bonō

habitātōrēs Maroth,

quia dēscendit **malum** ā Dominō

in portam Ierusālem.

13 Iungite quadrīgae equōs, habitātōrēs Lachis;

prīncipium peccātī **est** fīliae **Sīōn**,

quia in tē **inventa** sunt **scelera** Isrāēl.

14 Proptereā dabis dīmissiōnem

super Moresethgeth.

**Domus** Achzib in dēceptiōnem

rēgibus Isrāēl.

15 Adhūc expugnātōrem addūcam tibi,

quae habitās in Maresā;

usque Odollam veniet

**glōria** Isrāēl.

16 Dēcalvāre et tondēre

super fīliōs dēliciārum tuārum;

dīlātā calvitium tuum sīcut **aquila**, quoniam captīvī ductī sunt ex tē.

## 2

1 Vae, quī cōgitant inīquitātem

et operantur **malum** in cubīlibus **suīs**!

In **lūce** **mātūtīnā** faciunt illud,

quoniam **est** in potestāte **manūs** eōrum.

2 Concupīscunt agrōs, et violenter tollunt,

domōs, et rapiunt.

Et opprimunt **virum** et domum eius,

hominem et hērēditātem eius.

3 Idcircō haec dīcit Dominus:

”Ecce ego cōgitō

super familiam istam **mālum**,

unde nōn auferētis

colla **vestra**;

et nōn ambulābitis ērēctī,

quoniam tempus pessimum **est**.

4 In **diē** **illa**

sūmētur super vōs **parabola**,

et assūmētur lāmentum dīcentium: “Dēpopulātiōne vastātī sumus;

pars **populī** meī commūtātur,

quam nēmō **eī** restituet;

īnfidēlī regiōnēs nostrae dīviduntur”.

5 Propter **hoc** nōn erit tibi

mittēns fūniculum **sortis**

in coetū Dominī”.

6 ”Nē vāticinēminī!”. ”Vāticinentur,

nōn vāticinentur dē hīs,

nōn cēdet cōnfūsiō!”.

7 Numquid **maledicta** **est** **domus** Iācōb?

Numquid abbreviātus **est** **spīritus** Dominī,

aut tālēs sunt āctiōnēs eius?

**Nōnne** verba eius **bona** sunt

cum eō, quī **rēctē** graditur?

8 Vōs autem contrā **populum** meum

ut adversārium cōnsurgitis.

Dēsuper **tunicā** pallium tollitis **eī**;

quī trānsībant fīdūciāliter,

fīunt quasi bellō captī.

9 Mulierēs **populī** meī ēicitis

dē domō dēliciārum suārum;

ā parvulīs eārum aufertis

**decōrem** meum in perpetuum.

10 ”Surgite et **īte**,

quia nōn habētis **hīc** requiem!”.

Propter immunditiam perībitis

perditiōne **pessimā**.

11 Sī **esset** vir ventō excitātus

et mendācium loquerētur:

”Vāticinābor tibi dē vīnō et sīcera”,

**hic** **esset** vātēs **populī** istīus.

12 Congregātiōne congregābō, Iācōb, **tōtum** tē;

in ūnum condūcam reliquiās Isrāēl,

pariter pōnam illum quasi gregem in ovīlī,

quasi **pecus** in **mediō** pāscuae;

et tumultuābuntur ā multitūdine hominum.

13 Ascendet enim pandēns iter ante eōs;

ērumpent et trānsībunt portam, ēgredientur per eam.

Et trānsībit rēx eōrum **cōram** eīs,

et Dominus in **capite** eōrum.

## 3

1 Et dīxī:

”**Audīte**, prīncipēs Iācōb

et **ducēs** **domūs** Isrāēl:

Numquid nōn vestrum **est** scīre iūdicium?”.

2 Sed **odiō** habētis bonum et dīligitis **mālum**.

Violenter tollitis pellēs eōrum dēsuper eōs

et carnem eōrum dēsuper ossibus eōrum.

3 Quī comedunt carnem **populī** meī

et pellem eōrum dēsuper excoriant; et ossa eōrum cōnfringunt

et secant sīcut carnem assam in lebēte

et quasi carnem in **mediō** **ōllae**.

4 Tunc clāmābunt ad Dominum,

et nōn exaudiet eōs

et abscondet faciem suam ab eīs

in tempore illō,

sīcut **pessima** fēcērunt **opera** **sua**.

5 Haec dīcit Dominus super prophētās,

quī sēdūcunt **populum** meum,

quī cum habent, quid mordeant dentibus **suīs**,

**praedicant** pācem;

et, sī **quis** nōn dederit in ōre eōrum quippiam,

sānctificant super eum proelium.

6 Proptereā nox vōbīs **sine** vīsiōne erit,

et tenebrae vōbīs **sine** dīvīnātiōne; et occumbet sōl super prophētās,

et obtenebrābitur super eōs diēs.

7 Et cōnfundentur videntēs,

et cōnfundentur dīvīnī,

et operient **labia** **sua** omnēs,

quia nōn **est** respōnsum Deī.

8 Vērumtamen ego replētus sum

fortitūdine **spīritus** Dominī,

iūdiciō et virtūte,

ut annūntiem Iācōb scelus suum

et Isrāēl peccātum suum.

9 **Audīte** **hoc**, prīncipēs **domūs** Iācōb

et iūdicēs **domus** Isrāēl,

quī abōmināminī iūdicium

et omnia **rēcta** pervertitis,

10 quī **aedificātis** **Sīōn** in sanguinibus

et Ierusālem in inīquitāte.

11 Prīncipēs eius in mūneribus iūdicant,

et sacerdōtēs eius in mercēde docent,

et prophētae eius in **pecūniā** dīvīnant;

et super Dominum requiēscunt dīcentēs:

”Numquid nōn Dominus in **mediō** nostrum?

Nōn venient super nōs **mala**”.

12 Propter **hōc** **causā** vestrī

**Sīōn** quasi ager arābitur,

et Ierusālem quasi acervus lapidum erit,

et mōns templī in **excelsa** silvārum.

## 4

1 Et erit in novissimīs diēbus:

Erit mōns **domūs** Dominī

**praeparātus** in vertice montium

et **sublīmis** super collēs;

et fluent ad eum **populī**.

2 Et properābunt gentēs multae et **dīcent**:

”Venīte, ascendāmus ad montem Dominī

et ad domum Deī Iācōb,

et docēbit nōs dē viīs **suīs**,

et ībimus in sēmitīs eius”;

quia dē **Sīōn** ēgrediētur lēx,

et verbum Dominī dē Ierusālem.

3 Et iūdicābit inter **populōs** multōs

et dēcernet gentibus fortibus usque in longinquum;

et **concident** gladiōs suōs in vomerēs

et hastās suās in falcēs;

nōn sūmet gēns adversus gentem gladium,

et nōn discent **ultrā** belligerāre.

4 Et sedēbit ūnusquisque subtus vītem suam

et subtus fīcum suam,

et nōn erit quī dēterreat;

quia **os** Dominī exercituum locūtum **est**.

5 Quia omnēs **populī** ambulābunt

ūnusquisque in nōmine deī **suī**;

nōs autem ambulābimus in nōmine Dominī

Deī nostrī in aeternum et **ultrā**.

6 ”In **diē** **illa**, dīcit Dominus,

congregābō claudicantem,

et eam, quam ēiēceram, colligam

et quam afflīxeram;

7 et pōnam claudicantem in reliquiās

et eam, quae labōrāverat, in gentem rōbustam”.

Et rēgnābit Dominus super eōs in monte **Sīōn**

ex **hōc** nunc et usque in aeternum.

8 Et tū, **turris** gregis,

**collis** fīliae **Sīōn**,

usque ad tē veniet et perveniet

potestās **prīma**,

rēgnum fīliae Ierusālem.

9 Nunc quārē clāmās clāmōre magnō?

Numquid rēx nōn **est** in tē,

aut cōnsiliārius tuus periit,

quia comprehendit tē dolor sīcut parturientem?

10 **Dolē** et satage,

**fīlia** **Sīōn**, quasi parturiēns;

quia nunc ēgrediēris dē cīvitāte

et habitābis in campō

et veniēs usque ad Babylōnem;

ibi līberāberis,

ibi redimet tē Dominus

dē manū inimīcōrum tuōrum.

11 Nunc autem congregātae sunt super tē

gentēs multae,

quae dīcunt: “Prōfānētur,

et aspiciat in **Sīōn** oculus noster”.

12 Ipsī autem nōn cognōvērunt

cōgitātiōnēs Dominī

et nōn intellēxērunt cōnsilium eius,

quia congregāvit eōs quasi manipulōs in **āreā**.

13 Surge et **trītūra**, **fīlia** **Sīōn**,

quia **cornū** tuum pōnam ferreum

et ungulās tuās pōnam aereās,

et comminuēs **populōs** multōs

et vovēbis Dominō **rapīnās** eōrum

et dīvitiās eōrum Dominō ūniversae terrae.

14 Nunc **incīde** tē, **fīlia** incīsiōnis!

Obsidiōnem posuērunt super nōs;

in **virgā** percutiunt

māxillam iūdicis Isrāēl.

## 5

1 Sed tū, Bethlehem Ephratha,

parvulus in mīlibus Iūdae,

ex tē mihi ēgrediētur,

quī sit dominātor in Isrāēl;

et **ēgressus** eius ā temporibus antīquīs,

ā diēbus aeternitātis.

2 Propter **hoc** dabit eōs

usque ad tempus, in quō parturiēns pariet;

et reliquiae frātrum eius

convertentur ad fīliōs Isrāēl.

3 Et stābit et pāscet in fortitūdine Dominī,

in sublīmitāte nōminis Dominī Deī **suī**;

et habitābunt **sēcūrē**, quia nunc magnus erit

usque ad terminōs terrae,

4 et erit iste pāx.

Assyrius cum vēnerit in terram nostram

et quandō calcāverit in domibus nostrīs,

suscitābimus super eum septem pāstōrēs

et octo primātēs hominum.

5 Et pāscent terram Assyriae in gladiō et terram Nemrod in lanceīs;

et līberābit ab Assyriō,

cum vēnerit in terram nostram

et cum calcāverit in fīnibus nostrīs.

6 Et erunt reliquiae Iācōb

in **mediō** **populōrum** multōrum

quasi rōs ā Dominō

et quasi imbrēs super herbam,

quae nōn exspectat **virum**

et nōn praestōlātur fīliōs hōmī num.

7 Et erunt reliquiae Iācōb in gentibus,

in **mediō** **populōrum** multōrum,

quasi **leō** in iūmentīs silvārum

et quasi catulus leōnis in gregibus pecorum;

quī cum trānsierit et conculcāverit et cēperit,

nōn **est** quī ēruat.

8 Exaltābitur **manus** **tua** super hostēs tuōs,

et omnēs inimīcī tuī interībunt.

9 “Et erit in **diē** **illa**,

dīcit Dominus,

auferam equōs tuōs dē **mediō** tuī

et disperdam quadrīgās tuās

10 et perdam cīvitātēs terrae tuae

et dēstruam omnēs mūnītiōnēs tuās.

11 Et auferam venēficia dē manū **tuā**,

et dīvīnī nōn erunt in tē.

12 Et perīre faciam sculptilia **tua**

et lapidēs tuōs dē **mediō** tuī,

et nōn adōrābis **ultrā**

**opera** manuum tuārum;

13 et ēvellam pālōs tuōs dē **mediō** tuī

et conteram īdōla **tua**.

14 Et faciam in furōre

et in indignātiōne ultiōnem

in omnibus gentibus,

quae nōn audiērunt”.

## 6

1 **Audīte**, quae Dominus loquitur:

”Surge, contende iūdiciō **cōram** montibus,

et audiant collēs **vōcem** tuam”.

2 **Audīte**, montēs, iūdicium Dominī,

et **auscultātē**, fundāmenta terrae;

quia iūdicium Dominī cum **populō** suō,

et cum Isrāēl iūdiciō contendit.

3 ”**Popule** meus, quid fēcī tibi

et quid molestus fuī tibi?

Respondē mihi.

4 Ego ēdūxī tē dē **terrā** Aegyptī

et dē domō servientium līberāvī tē

et mīsī ante faciem tuam Moysēn

et Aarōn et **Mariam**.

5 **Popule** meus, mementō, quaesō,

quid cōgitāverit Balac rēx Moab,

et quid responderit **eī** Balaam fīlius Beor,

dē Settim usque ad Galgalam,

ut cognōscās iūstitiās Dominī”.

6 ”Quid dignum offeram Dominō,

dum curvō **genū** Deō excelsō?

Numquid offeram **eī** holocautōmata

et vitulōs anniculōs?

7 Numquid placēbunt Dominō **mīlia** arietum,

**multa** **milia** torrentium oleī?

Numquid dabō prīmōgenitum meum prō **scelere** meō,

frūctum ventris meī prō peccātō animae meae?”.

8 Indicātum **est** tibi, ō homō, quid sit bonum,

et quid Dominus quaerat ā tē:

utique facere iūdicium et **dīligere** cāritātem

et sollicitum ambulāre cum Deō tuō.

9 Vōx Dominī ad cīvitātem clāmat

- et **sapientia** **est** timēre **nōmen** tuum -:

”**Audīte**, **tribūs** et **coetūs** cīvitātis!

10 Numquid tolerābō batum inīquum

et ephī minus maledictum?

11 Numquid iustificābō statēram impiam

et saccellī **pondera** **dolōsa**?

12 Quia dīvitēs eius replētī sunt inīquitāte,

et habitantēs in **eā** loquēbantur mendācium,

et **lingua** eōrum **fraudulenta** in ōre eōrum.

13 Ego ergō coepī percutere tē

perditiōne super **peccātīs** tuīs.

14 Tū comedēs et nōn saturāberis,

et sordēs tuae in **mediō** tuī.

Tū removēbis et nōn salvābis;

et, quōs **salvāverīs**, in gladium dabō.

15 Tū sēminābis et nōn **mētēs**,

tū calcābis olīvam et nōn **ungēris** oleō,

mustum et nōn bibēs vīnum.

16 Cūstōdīstī **praecepta** Amrī

et omne opus **domūs** Achab;

et ambulāstī in voluntātibus eōrum,

ut darem tē in perditiōnem

et habitantēs tuōs in sībilum:

et opprobrium **populōrum** portābitis”.

## 7

1 Vae mihi, quia factum **est** mihi

sīcut **congregātā** **messe**,

sīcut **collēctā** **vīndēmia**!

Nōn **est** botrus ad comedendum,

nec **praecoqua** **fīcus**, quam dēsīderāvit **anima** **mea**.

2 Periit pius dē **terrā**,

et rēctus in hominibus nōn **est**;

omnēs in sanguine īnsidiantur,

vir frātrem suum rēte vēnātur.

3 Ad **mālum** **manūs** eōrum parātae sunt;

prīnceps postulat,

et iūdex **est** prō mercēde,

et magnus manifestat dēsīderium animae suae;

vae eīs, quī pervertunt illud!

4 Quī optimus in eīs, **est** quasi paliūrus,

et, quī rēctus, quasi **spīna** dē saepe; diēs speculātōrum tuōrum, vīsitātiō **tua** **venit**:

nunc erit cōnfūsiō eōrum.

5 Nōlīte **crēdere** amīcō,

nōlīte **cōnfīdere** in proximō;

ab **eā**, quae dormit in sinū tuō,

cūstōdī claustra **ōris** tuī;

6 quia fīlius contumēliam facit patrī,

**fīlia** cōnsurgit adversus mātrem suam,

**nurus** adversus socrum suam:

inimīcī hominis domesticī eius.

7 Ego autem ad Dominum aspiciam,

exspectābō Deum salvātōrem meum; audiet mē Deus meus.

8 Nē laetēris, **inimīca** **mea**, super mē

quia **cecidī**: cōnsurgam;

cum sedeō in tenebrīs,

Dominus lūx **mea** **est**.

9 Īram Dominī portō,

quoniam peccāvī **eī**,

dōnec iūdicet causam meam

et faciat iūdicium meum;

**ēducet** mē in lūcem,

vidēbō iūstitiam eius.

10 Et aspiciet **inimīca** **mea**

et operiētur cōnfūsiōne,

quae dīcit ad mē:

”**Ubi** **est** Dominus Deus tuus?”.

Oculī meī vidēbunt in eam;

nunc erit in conculcātiōnem

ut **lutum** **platēārum**.

11 Diēs veniet ut aedificentur māceriae tuae;

in **diē** **illā** dīlātābuntur fīnēs tuī.

12 In **diē** **illa** usque ad tē venient

habitantēs ab **Assyriā** usque ad Aegyptum

et ab Aegyptō usque ad flūmen

et ā marī usque ad mare

et ā monte usque ad montem.

13 **Terra** autem erit in dēsōlātiōnem

propter habitātōrēs suōs

et propter frūctum operum eōrum.

14 Pāsce **populum** tuum in **virgā** **tuā**,

gregem **hērēditātis** tuae,

habitantēs sōlōs in saltū,

in **mediō** hortōrum;

pāscantur Basan et Galaad

iuxtā diēs antīquōs.

15 Secundum diēs ēgressiōnis tuae dē **terrā** Aegyptī

ostende nōbīs mīrābilia.

16 Vidēbunt gentēs et cōnfundentur

super omnī fortitūdine **suā**,

pōnent **manum** super **os**,

aurēs eōrum surdae erunt;

17 lingent pulverem sīcut serpēns,

velut rēptilia terrae.

Trementēs exībunt dē aedibus **suīs** " ad Dominum Deum nostrum "

formīdābunt et timēbunt tē.

18 **Quis** Deus **similis** tuī,

quī aufers inīquitātem

et trānsīs peccātum

reliquiārum **hērēditātis** tuae?

Nōn servat in aeternum furōrem suum,

quoniam volēns misericordiam **est**.

19 Revertētur et miserēbitur nostrī,

calcābit inīquitātēs nostrās

et prōiciet in profundum **maris**

omnia **peccāta** **nostra**.

20 Dabis vēritātem Iācōb,

misericordiam Ābrahām[\*][abraham],

quae iūrāstī patribus nostrīs

ā diēbus antīquīs.

[abraham]: <Ambiguous Forms.md#abraham>
