# ĒVANGELIUM SECUNDUM LŪCAM

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24)

## 1

1 Quoniam quidem multī cōnātī sunt ōrdināre nārrātiōnem, quae in nōbīs complētae sunt, rērum,

2 sīcut trādidērunt nōbīs, quī ab initiō ipsī vīdērunt et ministrī fuērunt verbī,

3 vīsum **est** et mihi, adsecūtō ā prīncipiō omnia, dīligenter ex ōrdine tibi **scrībere**, **optimē** Theophile,

4 ut cognōscās eōrum verbōrum, dē quibus **ērudītus** **es**, firmitātem.

5 Fuit in diēbus **Hērōdis** **rēgis** Iūdaeae sacerdōs quīdam nōmine Zacharīās dē **vice** Abiae, et uxor illī dē fīliābus Aarōn, et **nōmen** eius Elisabeth.

6 Erant autem iūstī ambō ante Deum, incēdentēs in omnibus **mandātīs** et iūstificātiōnibus Dominī, irreprehēnsibilēs.

7 Et nōn erat illīs fīlius, eō quod **esset** Elisabeth **sterilis**, et ambō prōcessissent in diēbus **suīs**.

8 Factum **est** autem, cum sacerdōtiō fungerētur in ōrdine **vicis** suae ante Deum,

9 secundum cōnsuētūdinem sacerdōtiī sorte exiit, ut incēnsum pōneret **ingressus** in templum Dominī;

10 et **omnis** multitūdō erat **populī** ōrāns **foris** **hōrā** incēnsī.

11 Appāruit autem illī angelus Dominī stāns ā dextrīs **altāris** incēnsī;

12 et Zacharīās turbātus **est** vidēns, et timor irruit super eum.

13 Ait autem ad illum angelus: “ Nē timeās, **Zacharīa**, quoniam **exaudīta** **est** dēprecātiō **tua**, et uxor **tua** Elisabeth pariet tibi fīlium, et vocābis **nōmen** eius Iōannem.

14 Et erit gaudium tibi et exsultātiō, et multī in nātīvitāte eius gaudēbunt:

15 erit enim magnus **cōram** Dominō et vīnum et siceram nōn bibet et Spīritū Sānctō replēbitur adhūc ex uterō mātris suae

16 et multōs fīliōrum Isrāēl convertet ad Dominum Deum ipsōrum.

17 Et ipse praecēdet ante illum in spīritū et virtūte Eliae, ut convertat **corda** patrum in fīliōs et incrēdibilēs ad prūdentiam iūstōrum, parāre Dominō plēbem perfectam ”.

18 Et dīxit Zacharīās ad angelum: “ Unde **hoc** sciam? Ego enim sum senex, et uxor **mea** prōcessit in diēbus **suīs** ”.

19 Et respondēns angelus dīxit **eī**: “ Ego sum Gabriel, quī adstō ante Deum, et **missus** sum loquī ad tē et haec tibi ēvangelīzāre.

20 Et ecce: **eris** tacēns et nōn **poteris** loquī usque in diem, quō haec fīant, prō eō quod nōn crēdidistī verbīs meīs, quae implēbuntur in tempore suō ”.

21 Et erat plēbs exspectāns Zacharīam, et mīrābantur quod tardāret ipse in templō.

22 **Ēgressus** autem nōn poterat loquī ad illōs, et cognōvērunt quod vīsiōnem vīdisset in templō; et ipse erat innuēns illīs et permānsit mūtus.

23 Et factum **est**, ut implētī sunt diēs officiī eius, abiit in domum suam.

24 Post hōs autem diēs concēpit Elisabeth uxor eius et occultābat sē mēnsibus quīnque dīcēns:

25 “ Sīc mihi fēcit Dominus in diēbus, quibus respexit auferre opprobrium meum inter hominēs ”.

26 In **mēnse** autem sextō **missus** **est** angelus Gabriel ā Deō in cīvitātem Galilaeae, cui **nōmen** Nazareth,

27 ad virginem dēspōnsātam **virō**, cui **nōmen** erat Ioseph dē domō Dāvīd, et **nōmen** virginis **Maria**.

28 Et **ingressus** ad eam dīxit: “ **Avē**, **grātiā** **plēnā**, Dominus tēcum ”.

29 **Ipsa** autem **turbāta** **est** in sermōne eius et cōgitābat **quālis** **esset** **ista** salūtātiō.

30 Et ait angelus **eī**: “ Nē timeās, **Maria**; invēnistī enim grātiam apud Deum.

31 Et ecce concipiēs in uterō et pariēs fīlium et vocābis **nōmen** eius **Iēsum**.

32 **Hic** erit magnus et Fīlius Altissimī vocābitur, et dabit illī Dominus Deus sēdem Dāvīd patris eius,

33 et rēgnābit super domum Iācōb in aeternum, et rēgnī eius nōn erit **fīnis** ”.

34 Dīxit autem **Maria** ad angelum: “ Quōmodo fīet istud, quoniam **virum** nōn cognōscō? ”.

35 Et respondēns angelus dīxit **eī**: “ **Spīritus** Sānctus superveniet in tē, et virtūs Altissimī obumbrābit tibi: ideōque et quod nāscētur sānctum, vocābitur Fīlius Deī.

36 Et ecce Elisabeth **cognātā** **tuā** et **ipsa** concēpit fīlium in **senectā** **suā**, et **hic** **mēnsis** **est** sextus illī, quae vocātur **sterilis**,

37 quia nōn erit impossibile apud Deum omne verbum ”.

38 Dīxit autem **Maria**: “ Ecce **ancilla** Dominī; fīat mihi secundum verbum tuum ”. Et discessit ab **illā** angelus.

39 Exsurgēns autem **Maria** in diēbus illīs abiit in **montānā** cum festīnātiōne in cīvitātem Iūdae

40 et intrāvit in domum Zacharīae et salūtāvit Elisabeth.

41 Et factum **est**, ut audīvit salūtātiōnem **Mariae** Elisabeth, exsultāvit īnfāns in uterō eius, et **replēta** **est** Spīritū Sānctō Elisabeth

42 et exclāmāvit vōce **magnā** et dīxit: “ **Benedicta** tū inter mulierēs, et benedictus **frūctūs** ventris tuī.

43 Et unde **hoc** mihi, ut veniat māter Dominī meī ad mē?

44 Ecce enim ut **facta** **est** vōx salūtātiōnis tuae in auribus meīs, exsultāvit in gaudiō īnfāns in uterō meō.

45 Et **beāta**, quae crēdidit, quoniam perficientur **ea**, quae **dicta** sunt **eī** ā Dominō ”.

46 Et ait **Maria**:

“ Magnificat **anima** **mea** Dominum,

47 et exsultāvit **spīritus** meus in Deō salvātōre meō,

48 quia respexit humilitātem ancillae suae.

Ecce enim ex **hōc** beātam mē **dicent** omnēs generātiōnēs,

49 quia fēcit mihi **magna**, quī potēns **est**,

et sānctum **nōmen** eius,

50 et **misericordiā** eius in prōgeniēs et prōgeniēs

timentibus eum.

51 Fēcit potentiam in brāchiō suō,

dispersit superbōs mente **cordis** **suī**;

52 dēposuit potentēs dē **sēde**

et exaltāvit humilēs;

53 ēsurientēs implēvit bonīs

et dīvitēs dīmīsit inānēs.

54 Suscēpit Isrāēl puerum suum,

**recordātus** misericordiae,

55 sīcut **locūtus** **est** ad patrēs nostrōs,

Abraham et sēminī eius in saecula ”.

56 Mānsit autem **Maria** cum **illā** quasi mēnsibus **tribus** et reversā **est** in domum suam.

57 Elisabeth autem implētum **est** tempus pariendī, et peperit fīlium.

58 Et audiērunt vīcīnī et cognātī eius quia magnificāvit Dominus misericordiam suam cum **illa**, et congrātulābantur **eī**.

59 Et factum **est**, in **diē** octāvō vēnērunt **circumcīdere** puerum et vocābant eum nōmine patris eius, Zacharīam.

60 Et respondēns māter eius dīxit: “ Nēquāquam, sed vocābitur Iōannēs ”.

61 Et dīxērunt ad illam: “ Nēmō **est** in cognātiōne **tuā**, quī vocētur **hōc** nōmine ”.

62 Innuēbant autem patrī eius quem vellet vocārī eum.

63 Et postulāns pugillārem scrīpsit dīcēns: “ Iōannēs **est** **nōmen** eius ”. Et mīrātī sunt ūniversī.

64 Apertum **est** autem īlicō **os** eius et **lingua** eius, et loquēbātur benedīcēns Deum.

65 Et **factus** **est** timor super omnēs vīcīnōs eōrum, et super omnia **montāna** Iūdaeae dīvulgābantur omnia verba haec.

66 Et posuērunt omnēs, quī audierant, in **corde** suō dīcentēs: “ Quid putās puer iste erit? ”. Etenim **manus** Dominī erat cum illō.

67 Et Zacharīās pater eius implētus **est** Spīritū Sānctō et prophētāvit dīcēns:

68 “ Benedictus Dominus, Deus Isrāēl,

quia vīsitāvit et fēcit redēmptiōnem plēbī suae

69 et ērēxit **cornū** **salūtis** nōbīs

in domō Dāvīd puerī **suī**,

70 sīcut **locūtus** **est** per **os** sānctōrum,

quī ā saeculō sunt, prophētārum eius,

71 salūtem ex inimīcīs nostrīs

et dē manū omnium, quī ōdērunt nōs;

72 ad faciendam misericordiam cum patribus nostrīs

et memorārī testāmentī **suī** sānctī,

73 iūsiūrandum, quod iūrāvit ad Abraham patrem nostrum,

datūrum sē nōbīs,

74 ut **sine** timōre, dē manū inimīcōrum līberātī,

serviāmus illī

75 in sānctitāte et **iūstitiā** **cōram** ipsō

omnibus diēbus nostrīs.

76 Et tū, puer, **prophēta** Altissimī vocāberis:

praeībis enim ante faciem Dominī parāre viās eius,

77 ad dandam scientiam **salūtis** plēbī eius

in remissiōnem peccātōrum eōrum,

78 per vīscera misericordiae Deī nostrī,

in quibus vīsitābit nōs oriēns ex altō,

79 illūmināre hīs, quī in tenebrīs et in **umbrā** **mortis** **sedent**,

ad dīrigendōs **pedēs** nostrōs in viam **pācis** ”.

80 Puer autem crēscēbat et cōnfortābātur spīritū et erat in dēsertō usque in diem ostēnsiōnis suae ad Isrāēl.

## 2

1 Factum **est** autem, in diēbus illīs exiit ēdictum ā Caesare Augustō, ut dēscrīberētur ūniversus **orbis**.

2 Haec dēscrīptiō **prīma** **facta** **est** **praeside** **Syriae** Quirīnō.

3 Et ībant omnēs, ut profitērentur, singulī in suam cīvitātem.

4 Ascendit autem et Ioseph ā **Galilaeā** dē cīvitāte Nazareth in Iūdaeam in cīvitātem Dāvīd, quae vocātur Bethlehem, eō quod **esset** dē domō et **familiā** Dāvīd,

5 ut profitērētur cum **Maria** **dēspōnsāta** sibi, uxōre praegnante.

6 Factum **est** autem, cum **essent** ibi, implētī sunt diēs, ut **pareret**,

7 et peperit fīlium suum prīmōgenitum; et pannīs eum involvit et reclīnāvit eum in praesēpiō, quia nōn erat eīs locus in dēversōriō.

8 Et pāstōrēs erant in regiōne **eādem** vigilantēs et cūstōdientēs vigiliās **noctis** suprā gregem suum.

9 Et angelus Dominī stetit iuxtā illōs, et clāritās Dominī circumfulsit illōs, et timuērunt timōre magnō.

10 Et dīxit illīs angelus: “ Nōlīte timēre; ecce enim ēvangelīzō vōbīs gaudium magnum, quod erit omnī **populō**,

11 quia **nātus** **est** vōbīs hodiē Salvātor, quī **est** Chrīstus Dominus, in cīvitāte Dāvīd.

12 Et **hoc** vōbīs signum: inveniētis īnfantem pannīs involūtum et positum in praesēpiō ”.

13 Et **subitō** **facta** **est** cum angelō multitūdō mīlitiae **caelestis** laudantium Deum et dīcentium:

14 “ **Glōria** in altissimīs Deō,

et super terram pāx in hominibus bonae voluntātis ”.

15 Et factum **est**, ut discessērunt ab eīs angelī in caelum, pāstōrēs loquēbantur ad invicem: “ Trānseāmus usque Bethlehem et videāmus **hoc** verbum, quod factum **est**, quod Dominus ostendit nōbīs ”.

16 Et vēnērunt festīnantēs et invēnērunt **Mariam** et Ioseph et īnfantem positum in praesēpiō.

17 Videntēs autem nōtum fēcērunt verbum, quod dictum erat illīs dē puerō **hoc**.

18 Et omnēs, quī audiērunt, mīrātī sunt dē hīs, quae **dicta** erant ā pāstōribus ad ipsōs.

19 **Maria** autem cōnservābat omnia verba haec cōnferēns in **corde** suō.

20 Et reversī sunt pāstōrēs glōrificantēs et laudantēs Deum in omnibus, quae audierant et vīderant, sīcut dictum **est** ad illōs.

21 Et postquam cōnsummātī sunt diēs octo, ut circumcīderētur, vocātum **est** **nōmen** eius **Iēsus**, quod vocātum **est** ab angelō, priusquam in uterō conciperētur.

22 Et postquam implētī sunt diēs pūrgātiōnis eōrum secundum lēgem Moysis, tulērunt illum in Hierosolymam, ut sisterent Dominō,

23 sīcut scrīptum **est** in **lēge** Dominī: “ Omne masculīnum adaperiēns vulvam sānctum Dominō vocābitur ”,

24 et ut darent hostiam secundum quod dictum **est** in **lēge** Dominī: pār turturum aut duōs pullōs columbārum.

25 Et ecce homō erat in Ierusālem, cui **nōmen** Simeon, et homō iste iūstus et timōrātus, exspectāns cōnsōlātiōnem Isrāēl, et **Spīritus** Sānctus erat super eum;

26 et respōnsum accēperat ab Spīritū Sānctō nōn vīsūrum sē mortem **nisi** prius vidēret Chrīstum Dominī.

27 Et **venit** in Spīritū in templum. Et cum indūcerent puerum **Iēsum** **parentēs** eius, ut facerent secundum cōnsuētūdinem **lēgis** prō eō,

28 et ipse accēpit eum in ulnās suās et benedīxit Deum et dīxit:

29 “ Nunc dīmittis servum tuum, Domine,

secundum verbum tuum in pāce,

30 quia vīdērunt oculī meī

salūtāre tuum,

31 quod parāstī

ante faciem omnium **populōrum**,

32 lūmen ad revēlātiōnem gentium

et glōriam **plēbis** tuae Isrāēl ”.

33 Et erat pater eius et māter mīrantēs super hīs, quae dīcēbantur dē illō.

34 Et benedīxit illīs Simeōn et dīxit ad **Mariam** mātrem eius: “ Ecce **positus** **est** **hic** in ruīnam et resurrēctiōnem multōrum in Isrāēl et in signum, cui contrādīcētur

35 — et tuam ipsīus animam pertrānsiet gladius — ut revēlentur ex multīs cordibus cōgitātiōnēs ”.

36 Et erat **Annā** **prophētissa**, **fīlia** Phanuel, dē tribū Aser. Haec prōcesserat in diēbus multīs et vīxerat cum **virō** annīs septem ā virginitāte **suā**;

37 et haec **vidua** usque ad annōs octōgintā quattuor, quae nōn discēdēbat dē templō, ieiūniīs et obsecrātiōnibus serviēns nocte ac **diē**.

38 Et haec **ipsā** **hōrā** superveniēns cōnfitēbātur Deō et loquēbātur dē illō omnibus, quī exspectābant redēmptiōnem Ierusālem.

39 Et ut perfēcērunt omnia secundum lēgem Dominī, reversī sunt in Galilaeam in cīvitātem suam Nazareth.

40 Puer autem crēscēbat et cōnfortābātur plēnus **sapientia**; et **grātia** Deī erat super illum.

41 Et ībant **parentēs** eius per omnēs annōs in Ierusālem in **diē** fēstō Paschae.

42 Et cum **factus** **esset** annōrum duodecim, ascendentibus illīs secundum cōnsuētūdinem diēī fēstī,

43 **cōnsummātīs**que diēbus, cum redīrent, remānsit puer **Iēsus** in Ierusālem, et nōn cognōvērunt **parentēs** eius.

44 Exīstimantēs autem illum **esse** in comitātū, vēnērunt iter diēī et requīrēbant eum inter cognātōs et nōtōs;

45 et nōn invenientēs regressī sunt in Ierusālem requīrentēs eum.

46 Et factum **est**, post trīduum invēnērunt illum in templō sedentem in **mediō** doctōrum, audientem illōs et interrogantem eōs;

47 stupēbant autem omnēs, quī eum audiēbant, super **prūdentiā** et respōnsīs eius.

48 Et videntēs eum admīrātī sunt, et dīxit Māter eius ad illum: “ Fīlī, quid fēcistī nōbīs sīc? Ecce pater tuus et ego dolentēs quaerēbāmus tē ”.

49 Et ait ad illōs: “ Quid **est** quod mē quaerēbātis? Nesciēbātis quia in hīs, quae Patrīs meī sunt, oportet mē **esse**? ”.

50 Et ipsī nōn intellēxērunt verbum, quod **locūtus** **est** ad illōs.

51 Et dēscendit cum eīs et **venit** Nazareth et erat subditus illīs. Et māter eius cōnservābat omnia verba in **corde** suō.

52 Et **Iēsus** prōficiēbat **sapientiā** et aetāte et **grātiā** apud Deum et hominēs.

## 3

1 Annō autem quīntō decimō imperiī Tiberiī Caesaris, prōcūrante Pontiō Pīlātō Iūdaeam, **tetrarcha** autem Galilaeae Hērōde, Philippō autem frātre eius **tetrarcha** Itūraeae et Trachonitidis regiōnis, et Lysānia Abilīnae **tetrarcha**,

2 sub prīncipe sacerdōtum **Annā** et Caiphā, factum **est** verbum Deī super Iōannem Zacharīae fīlium in dēsertō.

3 Et **venit** in omnem regiōnem circā Iordānem praedicāns baptismum paenitentiae in remissiōnem peccātōrum,

4 sīcut scrīptum **est** in **librō** sermōnum Īsaiae prophētae:

“ Vōx **clāmantis** in dēsertō:

“**Parāte** viam Dominī,

rēctās facite sēmitās eius.

5 **Omnis** **vallis** implēbitur,

et **omnis** mōns et **collis** humiliābitur;

et erunt **prāva** in **dīrēcta**,

et **aspera** in viās plānās:

6 et vidēbit **omnis** **carō** salūtāre Deī” ”.

7 Dīcēbat ergō ad turbās, quae exībant, ut baptīzārentur ab ipsō: “ Genimina vīperārum, **quis** ostendit vōbīs **fugere** ā **ventūrā** **īrā**?

8 Facite ergō **frūctūs** dignōs paenitentiae et nē **coeperītis** **dīcere** in vōbīs ipsīs: “Patrem habēmus Abraham”; **dīcō** enim vōbīs quia potest Deus dē lapidibus istīs suscitāre Abrahae fīliōs.

9 Iam enim et **secūrīs** ad rādīcem arborum **posita** **est**; **omnis** ergō arbor nōn faciēns frūctum bonum **exciditur** et in ignem mittitur ”.

10 Et interrogābant eum turbae dīcentēs: “ Quid ergō faciēmus? ”.

11 Respondēns autem dīcēbat illīs: “ Quī habet duās tunicās, det nōn habentī; et, quī habet **ēscās**, similiter faciat ”.

12 Vēnērunt autem et pūblicānī, ut baptīzārentur, et dīxērunt ad illum: “ Magister, quid faciēmus? ”.

13 At ille dīxit ad eōs: “ Nihil amplius quam cōnstitūtum **est** vōbīs, faciātis ”.

14 Interrogābant autem eum et mīlitēs dīcentēs: “ Quid faciēmus et nōs? ”. Et ait illīs: “ Nēminem concutiātis neque calumniam faciātis et contentī **ēstote** stīpendiīs vestrīs ”.

15 Exīstimante autem **populō** et cōgitantibus omnibus in cordibus **suīs** dē Iōanne, nē forte ipse **esset** Chrīstus,

16 respondit Iōannēs dīcēns omnibus: “ Ego quidem **aquā** baptīzō vōs. **Venit** autem fortior mē, cuius nōn sum dignus **solvere** corrigiam calceāmentōrum eius: ipse vōs baptīzābit in Spīritū Sānctō et ignī;

17 cuius ventilābrum in manū eius ad pūrgandam āream suam et ad congregandum trīticum in horreum suum, paleās autem combūret ignī inexstinguibilī ”.

18 **Multa** quidem et **alia** exhortāns ēvangelīzābat **populum**.

19 Hērōdēs autem **tetrarcha**, cum corriperētur ab illō dē Herodiade uxōre frātris **suī** et dē omnibus **malīs**, quae fēcit Hērōdēs,

20 adiēcit et **hoc** suprā omnia et inclūsit Iōannem in carcere.

21 Factum **est** autem, cum baptīzārētur **omnis** **populus**, et **Iēsu** baptīzātō et ōrante, apertum **est** caelum,

22 et dēscendit **Spīritus** Sānctus corporālī speciē sīcut **columbā** super ipsum; et vōx dē caelō **facta** **est**: “ Tū **es** Fīlius meus **dīlēctus**; in tē complacuī mihi ”.

23 Et ipse **Iēsus** erat incipiēns quasi annōrum trīgintā, ut putābātur, fīlius Ioseph, quī fuit Hēlī,

24 quī fuit Matthat, quī fuit **Levī**, quī fuit Melchī, quī fuit Iannae, quī fuit Ioseph,

25 quī fuit Matthathiae, quī fuit Amōs, quī fuit Nahum, quī fuit Eslī, quī fuit Naggae,

26 quī fuit Maath, quī fuit Matthathiae, quī fuit Semēī, quī fuit Iosech, quī fuit Ioda,

27 quī fuit Ioanna, quī fuit Resa, quī fuit Zorobabēl, quī fuit Salathiēl, quī fuit Nerī,

28 quī fuit Melchī, quī fuit Addī, quī fuit Cosam, quī fuit Elmadam, quī fuit Her,

29 quī fuit **Iēsu**, quī fuit Eliezer, quī fuit Iorim, quī fuit Matthat, quī fuit **Levī**,

30 quī fuit Simeōn, quī fuit Iūdae, quī fuit Ioseph, quī fuit **Iōna**, quī fuit Eliachim,

31 quī fuit Melea, quī fuit Menna, quī fuit Matthatha, quī fuit Nathan, quī fuit Dāvīd,

32 quī fuit Iesse, quī fuit Obed, quī fuit Booz, quī fuit Salmōn, quī fuit Naassōn,

33 quī fuit Aminadab, quī fuit Admin, quī fuit Arnī, quī fuit Esrom, quī fuit Phārēs, quī fuit Iūdae,

34 quī fuit Iācōb, quī fuit Isaac, quī fuit Abrahae, quī fuit Thāre, quī fuit Nachor,

35 quī fuit Seruch, quī fuit Ragau, quī fuit Phaleg, quī fuit Heber, quī fuit Sala,

36 quī fuit Cainan, quī fuit Arphaxad, quī fuit Sem, quī fuit Noe, quī fuit Lamech,

37 quī fuit Mathusala, quī fuit Henoch, quī fuit Iared, quī fuit Malaleēl, quī fuit Cainan,

38 quī fuit Ēnōs, quī fuit Seth, quī fuit Adam, quī fuit Deī.

## 4

1 **Iēsus** autem plēnus Spīritū Sānctō **regressus** **est** ab Iordāne et agēbātur in Spīritū in dēsertō

2 diēbus quadrāgintā et tentābātur ā Diabolō. Et nihil mandūcāvit in diēbus illīs et, **cōnsummātīs** illīs, ēsuriit.

3 Dīxit autem illī Diabolus: “ Sī Fīlius Deī **es**, dīc lapidī huic, ut **pānis** fīat ”.

4 Et respondit ad illum **Iēsus**: “ Scrīptum **est**: “Nōn in pāne **sōlō** vīvet homō” ”.

5 Et sustulit illum et ostendit illī omnia **rēgna** **orbis** terrae in mōmentō temporis;

6 et ait **eī** Diabolus: “ Tibi dabō potestātem hanc ūniversam et glōriam illōrum, quia mihi **trādita** **est**, et, cui volō, dō illam:

7 tū ergō, sī **adōrāverīs** **cōram** mē, erit **tua** **omnīs** ”.

8 Et respondēns **Iēsus** dīxit illī: “ Scrīptum **est**: “Dominum Deum tuum adōrābis et illī **sōlī** serviēs” ”.

9 Dūxit autem illum in Ierusālem et statuit eum suprā pinnam templī et dīxit illī: “ Sī Fīlius Deī **es**, mitte tē hinc deorsum.

10 Scrīptum **est** enim:

“Angelīs **suīs** mandābit dē tē,

ut cōnservent tē”

11 et: “In manibus tollent tē,

nē forte offendās ad lapidem pedem tuum” ”.

12 Et respondēns **Iēsus** ait illī: “ Dictum **est**: “Nōn tentābis Dominum Deum tuum” ”.

13 Et **cōnsummāta** omnī tentātiōne, Diabolus recessit ab illō usque ad tempus.

14 Et **regressus** **est** **Iēsus** in virtūte **Spīritus** in Galilaeam. Et **fāma** exiit per ūniversam regiōnem dē illō.

15 Et ipse docēbat in synagōgīs eōrum et magnificābātur ab omnibus.

16 Et **venit** Nazareth, ubi erat nūtrītus, et intrāvit secundum cōnsuētūdinem suam **diē** sabbatī in synagōgam et surrēxit **legere**.

17 Et trādī tūs **est** illī **līber** prophētae Īsaiae; et

ut revolvit librum, **invēnit** locum, ubi scrīptum erat:

18 “ **Spīritus** Dominī super mē;

propter quod ūnxit mē

ēvangelīzāre pauperibus,

mīsit mē **praedicāre** captīvīs remissiōnem

et caecīs vīsum,

**dīmittere** **cōnfrāctōs** in remissiōne,

19 **praedicāre** annum Dominī acceptum ”.

20 Et cum plicuisset librum, reddidit ministrō et sēdit; et omnium in **synagōgā** oculī erant intendentēs in eum.

21 Coepit autem **dīcere** ad illōs: “ Hodiē **implēta** **est** haec **Scrīptūra** in auribus vestrīs ”.

22 Et omnēs testimōnium illī dabant et mīrābantur in verbīs grātiae, quae prōcēdēbant dē ōre ipsīus, et dīcēbant: “ **Nōnne** **hic** fīlius **est** Ioseph? ”.

23 Et ait illīs: “ Utique **dicētis** mihi hanc similitūdinem: “**Medicē**, **cūra** tēipsum; **quanta** audīvimus **facta** in Capharnāum, fac et **hīc** in **patriā** **tuā**” ”.

24 Ait autem: “ Āmēn **dīcō** vōbīs: Nēmō **prophēta** acceptus **est** in **patriā** **suā**.

25 In vēritāte autem **dīcō** vōbīs: Multae viduae erant in diēbus Eliae in Isrāēl, quandō clausum **est** caelum annīs **tribus** et mēnsibus sex, cum **facta** **est** famēs **magna** in omnī **terrā**;

26 et ad nūllam illārum **missus** **est** **Eliās** **nisi** in Sarepta Sīdōniae ad mulierem viduam.

27 Et multī leprōsī erant in Isrāēl sub Elisēō **prophētā**; et nēmō eōrum mundātus **est** **nisi** Naaman Syrus ”.

28 Et replētī sunt omnēs in **synagōgā** **īrā** haec audientēs;

29 et surrēxērunt et ēiēcērunt illum extrā cīvitātem et dūxērunt illum usque ad supercilium **montis**, suprā quem cīvitās illōrum erat **aedificāta**, ut praecipitārent eum.

30 Ipse autem trānsiēns per **medium** illōrum ībat.

31 Et dēscendit in Capharnāum cīvitātem Galilaeae. Et docēbat illōs sabbatīs;

32 et stupēbant in **doctrīnā** eius, quia in potestāte erat sermō ipsīus.

33 Et in **synagōgā** erat homō habēns spīritum daemoniī immundī; et exclāmāvit vōce **magnā**:

34 “ **Sine**; quid nōbīs et tibi, **Iēsu** **Nazarēne**? Vēnistī **perdere** nōs? Sciō tē quī sīs: Sānctus Deī ”.

35 Et increpāvit illī **Iēsus** dīcēns: “ Obmūtēsce et exī ab illō! ”. Et cum prōiēcisset illum daemonium in **medium**, exiit ab illō nihilque illum nocuit.

36 Et **factus** **est** pavor in omnibus; et colloquēbantur ad invicem dīcentēs: “ Quod **est** **hoc** verbum, quia in potestāte et virtūte imperat immundīs spīritibus, et exeunt? ”.

37 Et dīvulgābātur **fāma** dē illō in omnem locum regiōnis.

38 Surgēns autem dē **synagōgā** introīvit in domum Simōnis. **Socrus** autem Simōnis tenēbātur **magnā** febrī; et rogāvērunt illum prō **eā**.

39 Et stāns super illam imperāvit febrī, et dīmīsit illam; et continuō surgēns ministrābat illīs.

40 Cum sōl autem **occīdisset**, omnēs, quī habēbant īnfirmōs variīs languōribus, dūcēbant illōs ad eum; at ille singulīs **manūs** impōnēns cūrābat eōs.

41 Exībant autem daemonia ā multīs clāmantia et dīcentia: “ Tū **es** Fīlius Deī ”. Et increpāns nōn sinēbat **ea** loquī, quia sciēbant ipsum **esse** Chrīstum.

42 **Facta** autem **diē**, **ēgressus** ībat in dēsertum locum; et turbae requīrēbant eum et vēnērunt usque ad ipsum et dētinēbant illum, nē discēderet ab eīs.

43 Quibus ille ait: “ Et aliīs cīvitātibus oportet mē ēvangelīzāre rēgnum Deī, quia ideō **missus** sum ”.

44 Et erat praedicāns in synagōgīs Iūdaeae.

## 5

1 Factum **est** autem, cum **turba** urgēret illum et audīret verbum Deī, et ipse stābat secus **stāgnum** Genesareth

2 et vīdit duās nāvēs stantēs secus **stāgnum**; piscātōrēs autem dēscenderant dē illīs et lavābant rētia.

3 Ascendēns autem in ūnam nāvem, quae erat Simōnis, rogāvit eum ā **terrā** **redūcere** pusillum; et sedēns docēbat dē **nāviculā** turbās.

4 Ut cessāvit autem loquī, dīxit ad Simōnem: “ Dūc in altum et **laxātē** rētia **vestra** in captūram ”.

5 Et respondēns Simōn dīxit: “ Praeceptor, per **tōtam** noctem labōrantēs nihil cēpimus; in verbō autem tuō laxābō rētia ”.

6 Et cum **hōc** fēcissent, conclūsērunt piscium multitūdinem cōpiōsam; rumpēbantur autem rētia eōrum.

7 Et annuērunt sociīs, quī erant in **aliā** nāvī, ut venīrent et adiuvārent eōs; et vēnērunt et implēvērunt ambās nāviculās, **ita** ut mergerentur.

8 Quod cum vidēret Simōn Petrus, prōcidit ad genua **Iēsu** dīcēns: “ Exī ā mē, quia homō peccātor sum, Domine ”.

9 Stupor enim circumdederat eum et omnēs, quī cum illō erant, in **captūrā** piscium, quōs cēperant;

10 similiter autem et Iacobum et Iōannem, fīliōs Zebedaēī, quī erant sociī Simōnis. Et ait ad Simōnem **Iēsus**: “ Nōlī timēre; ex **hōc** iam hominēs **eris** capiēns ”.

11 Et subductīs ad terram nāvibus, relictīs omnibus, secūtī sunt illum.

12 Et factum **est**, cum **esset** in **ūnā** cīvitātum, et ecce vir plēnus **lepra**; et vidēns **Iēsum** et prōcidēns in faciem rogāvit eum dīcēns: “ Domine, sī vīs, **potes** mē mundāre ”.

13 Et extendēns **manum** tetigit illum dīcēns: “ Volō, mundāre! ”; et cōnfestim **lepra** discessit ab illō.

14 Et ipse praecēpit illī, ut nēminī dīceret, sed: “ **Vade**, ostende tē sacerdōtī et offer prō ēmundātiōne **tuā**, sīcut praecēpit Moysēs, in testimōnium illīs ”.

15 Perambulābat autem **magis** sermō dē illō, et conveniēbant turbae multae, ut audīrent et cūrārentur ab īnfirmitātibus **suīs**;

16 ipse autem sēcēdēbat in dēsertīs et ōrābat.

17 Et factum **est**, in **ūnā** diērum, et ipse erat docēns, et erant **pharīsaeī** sedentēs et **lēgis** doctōrēs, quī vēnerant ex omnī castellō Galilaeae et Iūdaeae et Ierusālem; et virtūs Dominī erat **eī** ad sānandum.

18 Et ecce **virī** portantēs in **lectō** hominem, quī erat paralyticus, et quaerēbant eum īnferre et **pōnere** ante eum.

19 Et nōn invenientēs **quā** **parte** illum īnferrent prae **turbā**, ascendērunt suprā tēctum et per tēgulās summīsērunt illum cum lectulō in **medium** ante **Iēsum**.

20 Quōrum fidem ut vīdit, dīxit: “ Homō, remittuntur tibi **peccāta** **tua** ”.

21 Et coepērunt cōgitāre scrībae et **pharīsaeī** dīcentēs: “ **Quis** **est** **hic**, quī loquitur blasphēmiās? **Quis** potest **dīmittere** **peccāta** **nisi** **sōlus** Deus? ”.

22 Ut cognōvit autem **Iēsus** cōgitātiōnēs eōrum, respondēns dīxit ad illōs: “ Quid **cōgitātis** in cordibus vestrīs?

23 Quid **est** facilius, **dīcere**: “Dīmittuntur tibi **peccāta** **tua**”, an **dīcere**: “Surge et ambulā”?

24 Ut autem sciātis quia Fīlius hominis potestātem habet in **terrā** **dīmittere** **peccātā** — ait paralyticō - : Tibi **dīcō**: Surge, tolle lectulum tuum et **vāde** in domum tuam ”.

25 Et cōnfestim surgēns **cōram** illīs tulit, in quō iacēbat, et abiit in domum suam magnificāns Deum.

26 Et stupor apprehendit omnēs, et magnificābant Deum; et replētī sunt timōre dīcentēs: “ Vīdimus mīrābilia hodiē ”.

27 Et post haec exiit et vīdit pūblicānum nōmine **Levī** sedentem ad teloneum et ait illī: “ **Sequēre** mē ”.

28 Et relictīs omnibus, surgēns secūtus **est** eum.

29 Et fēcit **eī** convīvium magnum **Levī** in domō **suā**; et erat **turbā** **multa** pūblicānōrum et aliōrum, quī cum illīs erant discumbentēs.

30 Et murmurābant **pharīsaeī** et scrībae eōrum adversus discipulōs eius dīcentēs: “ Quārē cum pūblicānīs et peccātōribus **mandūcātis** et **bibitis**? ”.

31 Et respondēns **Iēsus** dīxit ad illōs: “ Nōn egent, quī sānī sunt, medicō, sed quī **male** habent.

32 Nōn **vēnī** vocāre iūstōs sed peccātōrēs in paenitentiam ”.

33 At illī dīxērunt ad eum: “ Discipulī **Iōannis** ieiūnant frequenter et obsecrātiōnēs faciunt, similiter et **pharīsaeōrum**; tuī autem **edunt** et bibunt ”.

34 Quibus **Iēsus** ait: “ Numquid potestis convīvās nūptiārum, dum cum illīs **est** **spōnsus**, facere ieiūnāre?

35 Venient autem diēs; et cum ablātus fuerit ab illīs **spōnsūs**, tunc ieiūnābunt in illīs diēbus ”.

36 Dīcēbat autem et similitūdinem ad illōs: “ Nēmō abscindit commissūram ā vestīmentō novō et immittit in vestīmentum vetus; aliōquīn et novum rumpet, et veterī nōn conveniet **commissūra** ā novō.

37 Et nēmō mittit vīnum novum in utrēs veterēs; aliōquīn rumpet vīnum novum utrēs et ipsum effundētur, et utrēs perībunt;

38 sed vīnum novum in utrēs novōs mittendum **est**.

39 Et nēmō bibēns vetus vult novum; dīcit enim: “Vetus melius **est**!” ”.

## 6

1 Factum **est** autem in sabbatō, cum trānsīret per **sata**, et velle bant discipulī eius spīcās et mandūcābant cōnfricantēs manibus.

2 Quīdam autem **pharīsaeōrum** dīxērunt: “ Quid facitis, quod nōn licet in sabbatīs? ”.

3 Et respondēns **Iēsus** ad eōs dīxit: “ Nec **hoc** lēgistis, quod fēcit Dāvīd, cum ēsurīsset ipse et quī cum eō erant?

4 Quōmodo intrāvit in domum Deī et pānēs prōpositiōnis sūmpsit et mandūcāvit et **dedit** hīs, quī cum ipsō erant, quōs nōn licet mandūcāre **nisi** tantum sacerdōtibus? ”.

5 Et dīcēbat illīs: “ Dominus **est** sabbatī Fīlius hominis ”.

6 Factum **est** autem in aliō sabbatō, ut intrāret in synagōgam et docēret; et erat ibi homō, et **manūs** eius **dextra** erat **ārida**.

7 Observābant autem illum scrībae et **pharisaeī**, sī sabbatō cūrāret, ut invenīrent accūsāre illum.

8 Ipse vērō sciēbat cōgitātiōnēs eōrum et ait hominī, quī habēbat **manum** āridam: “ Surge et stā in **medium** ”. Et surgēns stetit.

9 Ait autem ad illōs **Iēsus**: “ Interrogō vōs, sī licet sabbatō **bene** facere an **male**; animam salvam facere an **perdere**? ”.

10 Et circumspectīs omnibus illīs, dīxit illī: “ Extende **manum** tuam ”. Et fēcit; et **restitūta** **est** **manus** eius.

11 Ipsī autem replētī sunt **īnsipientiā** et colloquēbantur ad invicem quidnam facerent **Iēsu**.

12 Factum **est** autem in illīs diēbus, exiit in montem **ōrāre** et erat pernoctāns in ōrātiōne Deī.

13 Et cum diēs **factus** **esset**, vocāvit discipulōs suōs et ēlēgit Duodecim ex ipsīs, quōs et apostolōs nōmināvit:

14 Simōnem, quem et cognōmināvit Petrum, et Andream frātrem eius et Iacobum et Iōannem et Philippum et Bartholomaeum

15 et Matthaeum et Thomam et Iacobum Alphaēī et Simōnem, quī vocātur Zēlōtēs,

16 et Iūdam Iacobī et Iūdam Iscarioth, quī fuit prōditor.

17 Et dēscendēns cum illīs stetit in locō campestrī, et **turbā** **multa** discipulōrum eius, et multitūdō **cōpiōsa** **plēbis** ab omnī **Iūdaeā** et Ierusālem et **maritima** Tyrī et **Sidōnis**,

18 quī vēnērunt, ut audīrent eum et sānārentur ā languōribus **suīs**; et, quī vexābantur ā spīritibus immundīs, cūrābantur.

19 Et **omnis** **turba** quaerēbant eum **tangere**, quia virtūs dē illō exībat et sānābat omnēs.

20 Et ipse, **ēlevātīs** oculīs **suīs** in discipulōs suōs, dīcēbat:

“ Beātī pauperēs, quia vestrum **est** rēgnum Deī.

21 Beātī, quī nunc **ēsurītis**, quia saturābiminī.

Beātī, quī nunc **flētis**, quia rīdēbitis.

22 Beātī eritis, cum vōs ōderint hominēs et cum sēparāverint vōs et exprobrāverint et ēiēcerint **nōmen** vestrum tamquam **malum** propter Fīlium hominis.

23 Gaudēte in **illā** **diē** et **exsultātē**, ecce enim mercēs **vestra** **multa** in caelō; secundum haec enim faciēbant **prophētīs** patrēs eōrum.

24 Vērumtamen vae vōbīs dīvitibus, quia habētis cōnsōlātiōnem vestram!

25 Vae vōbīs, quī saturātī **estis** nunc, quia ēsuriētis!

Vae vōbīs, quī rīdētis nunc, quia lūgēbitis et flēbitis!

26 Vae, cum **bene** vōbīs dīxerint omnēs hominēs! Secundum haec enim faciēbant **pseudoprophētis** patrēs eōrum.

27 Sed vōbīs **dīcō**, quī **audītis**: Dīligite inimīcōs vestrōs, **bene** facite hīs, quī vōs ōdērunt;

28 benedīcite **male** dīcentibus vōbīs, **ōrātē** prō calumniantibus vōs.

29 **Ēī**, quī tē percutit in māxillam, praebē et alteram; et ab eō, quī aufert tibi vestīmentum, etiam tunicam nōlī prohibēre.

30 Omnī petentī tē tribue; et ab eō, quī aufert, quae **tua** sunt, nē repetās.

31 Et prout vultis, ut faciant vōbīs hominēs, facite illīs similiter.

32 Et sī dīligitis eōs, quī vōs dīligunt, quae vōbīs **est** **grātia**? Nam et peccātōrēs dīligentēs sē dīligunt.

33 Et sī **bene** **fēcerītis** hīs, quī vōbīs **bene** faciunt, quae vōbīs **est** **grātia**? Sī quidem et peccātōrēs **īdem** faciunt.

34 Et sī mūtuum **dederītis** hīs, ā quibus **spērātīs** recipere, quae vōbīs **grātia** **est**? Nam et peccātōrēs peccātōribus fenerantur, ut recipiant aequālia.

35 Vērumtamen dīligite inimīcōs vestrōs et **bene** facite et mūtuum **date** nihil dēspērantēs; et erit mercēs **vestra** **multa**, et eritis fīliī Altissimī, quia ipse benignus **est** super ingrātōs et **malōs**.

36 **Ēstote** misericordēs, sīcut et Pater vester misericors **est**.

37 Et nōlīte iūdicāre et nōn iūdicābiminī; et nōlīte condemnāre et nōn condemnābiminī. Dīmittite et dīmittēminī;

38 **date**, et dabitur vōbīs: mēnsūram bonam, cōnfertam, coagitātam, supereffluentem dabunt in **sīnum** vestrum; **eadem** quippe **mēnsūrā**, **quā** mēnsī **fueritis**, remētiētur vōbīs ”.

39 Dīxit autem illīs et similitūdinem: “ Numquid potest caecus caecum **dūcere**? **Nōnne** ambō in foveam cadent?

40 Nōn **est** discipulus super magistrum; **perfectus** autem **omnis** erit sīcut magister eius.

41 Quid autem vidēs festūcam in oculō frātris tuī, trabem autem, quae in oculō tuō **est**, nōn cōnsīderās?

42 Quōmodo **potes** **dīcere** frātrī tuō: “Frāter, **sine** ēiciam festūcam, quae **est** in oculō tuō”, ipse in oculō tuō trabem nōn vidēns? **Hypocrita**, ēice prīmum trabem dē oculō tuō et tunc perspiciēs, ut **ēducās** festūcam, quae **est** in oculō frātris tuī.

43 Nōn **est** enim arbor **bona** faciēns frūctum **malum**, neque iterum arbor **mala** faciēns frūctum bonum.

44 **Ūna**quaeque enim arbor dē frūctū suō cognōscitur; neque enim dē spīnīs colligunt **fīcus**, neque dē rubō vīndēmiant ūvam.

45 Bonus homō dē bonō thēsaurō **cordis** prōfert bonum, et **malus** homō dē **malō** prōfert **malum**: ex **abundantiā** enim **cordis** **os** eius loquitur.

46 Quid autem **vocātis** mē: “Domine, Domine”, et nōn facitis, quae **dīcō**?

47 **Omnis**, quī **venit** ad mē et audit sermōnēs meōs et facit eōs, ostendam vōbīs cui **similis** sit:

48 **similis** **est** hominī aedificantī domum, quī **fodit** in altum et posuit fundāmentum suprā petram; inundātiōne autem **facta**, illīsum **est** flūmen domuī illī et nōn potuit eam **movēre**; **bene** enim **aedificāta** erat.

49 Quī autem audīvit et nōn fēcit, **similis** **est** hominī aedificantī domum suam suprā terram **sine** fundāmentō; in quam **illīsus** **est** fluvius, et continuō **cecidit**, et **facta** **est** **ruīnā** **domus** illīus **magna** ”.

## 7

1 Cum autem implēsset omnia verba **sua** in aurēs **plēbis**, intrāvit Capharnāum.

2 Centuriōnis autem cuiusdam servus **male** habēns erat moritūrus, quī illī erat pretiōsus.

3 Et cum audīsset dē **Iēsu**, mīsit ad eum seniōrēs Iūdaeōrum rogāns eum, ut venīret et salvāret servum eius.

4 At illī cum vēnissent ad **Iēsum**, rogābant eum **sollicitē** dīcentēs: “ Dignus **est**, ut **hoc** illī **praestēs**:

5 dīligit enim gentem nostram et synagōgam ipse aedificāvit nōbīs ”.

6 **Iēsus** autem ībat cum illīs. At cum iam nōn **longē** **esset** ā domō, mīsit centuriō amīcōs dīcēns **ei**: “ Domine, nōlī vexārī; nōn enim dignus sum, ut sub tēctum meum intrēs,

7 propter quod et meipsum nōn sum dignum **arbitrātūs**, ut venīrem ad tē; sed dīc verbō, et sānētur puer meus.

8 Nam et ego homō sum sub potestāte cōnstitūtus, habēns sub mē mīlitēs, et **dīcō** huic: “**Vade**”, et vādit; et aliī: “**Vēnī**”, et **venit**; et servō meō: “Fac **hoc**”, et facit ”.

9 Quō audītō, **Iēsus** mīrātus **est** eum et conversus sequentibus sē turbīs dīxit: “ **Dīcō** vōbīs, nec in Isrāēl tantam fidem **invēnī**! ”.

10 Et reversī, quī missī fuerant, domum, invēnērunt servum sānum.

11 Et factum **est**, deinceps īvit in cīvitātem, quae vocātur Naim, et ībant cum illō discipulī eius et **turba** **cōpiōsa**.

12 Cum autem appropinquāret portae cīvitātis, et ecce **dēfūnctus** efferēbātur fīlius ūnicus mātrī suae; et haec **vidua** erat, et **turba** cīvitātis **multa** cum **illā**.

13 Quam cum vīdisset Dominus, **misericordiā** **mōtus** super **eā** dīxit illī: “ Nōlī flēre! ”.

14 Et accessit et tetigit loculum; hī autem, quī portābant, stetērunt. Et ait: “ Adulēscēns, tibi **dīcō**: Surge! ”.

15 Et resēdit, quī erat mortuus, et coepit loquī; et **dedit** illum mātrī suae.

16 Accēpit autem omnēs timor, et magnificābant Deum dīcentēs: “ **Prophēta** magnus surrēxit in nōbīs ” et: “ Deus vīsitāvit plēbem suam ”.

17 Et exiit **hic** sermō in ūniversam Iūdaeam dē eō et omnem circā regiōnem.

18 Et nūntiāvērunt Iōannī discipulī eius dē omnibus hīs.

19 Et convocāvit duōs dē discipulīs **suīs** Iōannēs et mīsit ad Dominum dīcēns: “ Tū **es** quī ventūrus **es**, an alium exspectāmus? ”.

20 Cum autem vēnissent ad eum **virī**, dīxērunt: “ Iōannēs **Baptista** mīsit nōs ad tē dīcēns: “Tū **es** quī ventūrus **es**, an alium exspectāmus?” ”.

21 In **ipsā** **hōrā** cūrāvit multōs ā languōribus et **plāgīs** et spīritibus **malīs** et caecīs multīs dōnāvit vīsum.

22 Et respondēns dīxit illīs: “ Euntēs **nūntiātē** Iōannī, quae vīdistis et audīstis: caecī vident, claudī ambulant, leprōsī mundantur et surdī audiunt, mortuī resurgunt, pauperēs ēvangelīzantur;

23 et beātus **est**, quīcumque nōn fuerit scandalizātus in mē ”.

24 Et cum discessissent nūntiī **Iōannis**, coepit **dīcere** dē Iōanne ad turbās: “ Quid existis in dēsertum **vidēre**? Arundinem ventō movērī?

25 Sed quid existis **vidēre**? Hominem mollibus vestīmentīs indūtum? Ecce, quī in veste **pretiōsā** sunt et dēliciīs, in domibus rēgum sunt.

26 Sed quid existis **vidēre**? Prophētam? Utique, **dīcō** vōbīs, et plūs quam prophētam.

27 **Hic** **est**, dē quō scrīptum **est**:

“Ecce mittō angelum meum ante faciem tuam,

quī praeparābit viam tuam ante tē”.

28 **Dīcō** vōbīs: Maior inter nātōs mulierum Iōanne nēmō **est**; quī autem minor **est** in rēgnō Deī, maior **est** illō.

29 Et **omnis** **populus** audiēns et pūblicānī iustificāvērunt Deum, baptīzātī baptismō **Iōannis**;

30 **pharisaeī** autem et **lēgis** perītī cōnsilium Deī sprēvērunt in sēmetipsōs, nōn baptīzātī ab eō.

31 Cui ergō similēs **dīcam** hominēs generātiōnis huius, et cui similēs sunt?

32 Similēs sunt puerīs sedentibus in forō et loquentibus ad invicem, quod dīcit:

“Cantāvimus vōbīs tībiīs, et nōn saltāstis;

lāmentāvimus, et nōn plōrāstis!”.

33 **Venit** enim Iōannēs **Baptista** neque mandūcāns pānem neque bibēns vīnum, et dīcitis: “Daemonium habet!”;

34 **venit** Fīlius hominis mandūcāns et bibēns, et dīcitis: “Ecce homō dēvorātor et bibēns vīnum, amīcus pūblicānōrum et peccātōrum!”.

35 Et **iustificāta** **est** **sapientia** ab omnibus fīliīs **suīs** ”.

36 Rogābat autem illum quīdam dē **pharīsaeīs**, ut mandūcāret cum illō; et **ingressus** domum **pharisaeī** discubuit.

37 Et ecce mulier, quae erat in cīvitāte peccātrīx, ut cognōvit quod accubuit in domō **pharisaeī**, attulit alabastrum unguentī;

38 et stāns retrō secus **pedes** eius flēns lacrimīs coepit rigāre **pedēs** eius et capillīs **capitis** **suī** tergēbat, et ōsculābātur **pedēs** eius et unguentō ungēbat.

39 Vidēns autem pharisaeus, quī vocāverat eum, ait intrā sē dīcēns: “ **Hic** sī **esset** **prophēta**, scīret utique quae et **quālis** mulier, quae tangit eum, quia peccātrīx **est** ”.

40 Et respondēns **Iēsus** dīxit ad illum: “ Simōn, habeō tibi aliquid **dīcere** ”. At ille ait: “ Magister, dīc ”.

41 “ Duo dēbitōrēs erant cuidam fēnerātōrī: ūnus dēbēbat dēnāriōs quīngentōs, **alius** quīnquāgintā.

42 Nōn habentibus illīs, unde redderent, dōnāvit utrīsque. **Quis** ergō eōrum plūs dīliget eum? ”.

43 Respondēns Simōn dīxit: “ Aestimō quia **is**, cui plūs dōnāvit ”. At ille dīxit **eī**: “ **Rēctē** iūdicāstī ”.

44 Et conversus ad mulierem, dīxit Simōnī: “ Vidēs hanc mulierem? Intrāvī in domum tuam: aquam pedibus meīs nōn dedistī; haec autem lacrimīs rigāvit **pedēs** meōs et capillīs **suīs** tersit.

45 Ōsculum mihi nōn dedistī; haec autem, ex quō intrāvī, nōn cessāvit ōsculārī **pedēs** meōs.

46 Oleō caput meum nōn ūnxistī; haec autem unguentō ūnxit **pedēs** meōs.

47 Propter quod **dīcō** tibi: **Remissa** sunt **peccāta** eius **multa**, quoniam dīlēxit multum; cui autem minus dīmittitur, minus dīligit ”.

48 Dīxit autem ad illam: “ **Remissa** sunt **peccāta** **tua** ”.

49 Et coepērunt, quī simul accumbēbant, **dīcere** intrā sē: “ **Quis** **est** **hic**, quī etiam **peccāta** dīmittit?”.

50 Dīxit autem ad mulierem: “ **Fidēs** **tua** tē salvam fēcit; **vāde** in pāce! ”.

## 8

1 Et factum **est** deinceps, et ipse iter faciēbat per cīvitātem et castellum praedicāns et ēvangelīzāns rēgnum Deī; et Duodecim cum illō

2 et mulierēs aliquae, quae erant cūrātae ab spīritibus malignīs et īnfirmitātibus: **Maria**, quae vocātur Magdalene, dē **quā** daemonia septem exierant,

3 et Ioanna uxor Chuza, prōcūrātōris **Hērōdis**, et Susanna et aliae multae, quae ministrābant eīs dē facultātibus **suīs**.

4 Cum autem **turba** **plūrima** convenīret, et dē singulīs cīvitātibus properārent ad eum, dīxit per similitūdinem:

5 “ Exiit, quī sēminat, sēmināre sēmen suum. Et dum sēminat ipse, aliud **cecidit** secus viam et conculcātum **est**, et volucrēs caelī comēdērunt illud.

6 Et aliud **cecidit** super petram et nātum aruit, quia nōn habēbat ūmōrem.

7 Et aliud **cecidit** inter spīnās, et simul exortae spīnae suffōcāvērunt illud.

8 Et aliud **cecidit** in terram bonam et ortum fēcit frūctum centuplum ”. Haec dīcēns clāmābat: “ Quī habet aurēs audiendī, audiat ”.

9 Interrogābant autem eum discipulī eius, quae **esset** haec **parabola**.

10 Quibus ipse dīxit: “ Vōbīs datum **est** nōsse mystēria rēgnī Deī, cēterīs autem in parabolīs, ut videntēs nōn videant et audientēs nōn intellegant.

11 **Est** autem haec **parabola**: Sēmen **est** verbum Deī.

12 Quī autem secus viam, sunt quī audiunt; deinde **venit** Diabolus et tollit verbum dē **corde** eōrum, nē crēdentēs salvī fīant.

13 Quī autem suprā petram: quī cum audierint, cum gaudiō suscipiunt verbum; et hī rādīcēs nōn habent, quī ad tempus crēdunt, et in tempore tentātiōnis recēdunt.

14 Quod autem in spīnīs **cecidit**: hī sunt, quī audiērunt et ā sollicitūdinibus et dīvitiīs et voluptātibus vītae euntēs suffōcantur et nōn **referunt** frūctum.

15 Quod autem in bonam terram: hī sunt, quī in **corde** bonō et optimō audientēs verbum retinent et frūctum afferunt in **patientiā**.

16 Nēmō autem lucernam accendēns operit eam vāsō aut subtus **lectum** pōnit, sed suprā candēlābrum pōnit, ut intrantēs videant lūmen.

17 Nōn enim **est** occultum, quod nōn manifestētur, nec absconditum, quod nōn cognōscātur et in **pālam** veniat.

18 Vidēte ergō quōmodo audiātis: quī enim habet, dabitur illī; et, quīcumque nōn habet, etiam quod putat sē habēre, auferētur ab illō ”.

19 Vēnērunt autem ad illum māter et frātrēs eius, et nōn poterant adīre ad eum prae **turbā**.

20 Et nūntiātum **est** illī: “ Māter **tua** et frātrēs tuī stant **foris** volentēs tē **vidēre** ”.

21 Quī respondēns dīxit ad eōs: “ Māter **mea** et frātrēs meī hī sunt, quī verbum Deī audiunt et faciunt ”.

22 Factum **est** autem in **ūnā** diērum, et ipse ascendit in nāvem et discipulī eius, et ait ad illōs: “ Trānsfretēmus trāns **stāgnum** ”. Et ascendērunt.

23 Nāvigantibus autem illīs, obdormīvit. Et dēscendit **procella** ventī in **stāgnum**, et complēbantur et perīclitābantur.

24 Accēdentēs autem suscitāvērunt eum dīcentēs: “ Praeceptor, praeceptor, **perīmus**! ”. At ille surgēns increpāvit ventum et tempestātem aquae, et cessāvērunt, et **facta** **est** tranquillitās.

25 Dīxit autem illīs: “ **Ubi** **est** **fidēs** **vestra**? ”. Quī timentēs mīrātī sunt dīcentēs ad invicem: “ **Quis** putās **hīc** **est**, quia et ventīs imperat et aquae, et oboediunt **eī**? ”.

26 Ēnāvigāvērunt autem ad regiōnem Gergesēnōrum, quae **est** contrā Galilaeam.

27 Et cum **ēgressus** **esset** ad terram, occurrit illī vir quīdam dē cīvitāte, quī habēbat daemonia et iam tempore multō vestīmentō nōn induēbātur neque in domō manēbat sed in monumentīs.

28 **Is** ut vīdit **Iēsum**, exclāmāns prōcidit ante illum et vōce **magnā** dīxit: “ Quid mihi et tibi **est**, **Iēsu**, Fīlī Deī Altissimī? Obsecrō tē, nē mē torqueās ”.

29 Praecipiēbat enim spīrituī immundō, ut exīret ab homine. Multīs enim temporibus arripiēbat illum, vinciēbātur catēnīs et compedibus cūstōdītus; et ruptīs vinculīs, agēbātur ā daemoniō in **dēsertā**.

30 Interrogāvit autem illum **Iēsus** dīcēns: “ Quod tibi **nōmen** **est**? ”. At ille dīxit: “ Legiō ”, quia intrāvērunt daemonia **multa** in eum.

31 Et rogābant eum, nē imperāret illīs, ut in abyssum īrent.

32 Erat autem ibi grex porcōrum multōrum pāscentium in monte; et rogāvērunt eum, ut permitteret eīs in illōs ingredī. Et permīsit illīs.

33 Exiērunt ergō daemonia ab homine et intrāvērunt in porcōs, et impetū abiit grex per praeceps in **stāgnum** et suffōcātus **est**.

34 Quod ut vīdērunt factum, quī pāscēbant, fūgērunt et nūntiāvērunt in cīvitātem et in vīllās.

35 Exiērunt autem **vidēre**, quod factum **est**, et vēnērunt ad **Iēsum** et invēnērunt hominem sedentem, ā quō daemonia exierant, vestītum ac **sānā** mente ad **pedēs** **Iēsu** et timuērunt.

36 Nūntiāvērunt autem illīs hī, quī vīderant, quōmodo sānus **factus** **esset**, quī ā daemoniō vexābātur.

37 Et rogāvērunt illum **omnis** multitūdō regiōnis Gergesēnōrum, ut discēderet ab ipsīs, quia timōre magnō tenēbantur. Ipse autem ascendēns nāvem reversus **est**.

38 Et rogābat illum vir, ā quō daemonia exierant, ut cum eō **esset**. Dīmīsit autem eum dīcēns:

39 “ Redī domum tuam et nārrā **quanta** tibi fēcit Deus ”. Et abiit per ūniversam cīvitātem praedicāns **quanta** illī fēcisset **Iēsus**.

40 Cum autem redīret **Iēsus**, excēpit illum **turba**; erant enim omnēs exspectantēs eum.

41 Et ecce **venit** vir, cui **nōmen** Iairus, et ipse prīnceps synagōgae erat, et **cecidit** ad **pedēs** **Iēsu** rogāns eum, ut intrāret in domum eius,

42 quia **fīlia** **ūnica** erat illī **ferē** annōrum duodecim, et haec moriēbātur. Et dum īret, ā turbīs comprimēbātur.

43 Et mulier quaedam erat in flūxū sanguinis ab annīs duodecim, quae in medicōs ērogāverat omnem substantiam suam nec ab ūllō potuit cūrārī;

44 accessit retrō et tetigit fimbriam vestīmentī eius, et cōnfestim stetit **flūxus** sanguinis eius.

45 Et ait **Iēsus**: “ **Quis** **est**, quī mē tetigit? ”. Negantibus autem omnibus, dīxit Petrus: “ Praeceptor, turbae tē comprimunt et afflīgunt ”.

46 At dīxit **Iēsus**: “ Tetigit mē aliquis; nam et ego **nōvī** virtūtem dē mē exīsse ”.

47 Vidēns autem mulier quia nōn latuit, tremēns **venit** et prōcidit ante eum et ob quam causam tetigerit eum indicāvit **cōram** omnī **populō** et quemadmodum cōnfestim **sānāta** sit.

48 At ipse dīxit illī: “ **Fīlia**, **fidēs** **tua** tē salvam fēcit. **Vāde** in pāce ”.

49 Adhūc illō loquente, **venit** quīdam ē domō prīncipis synagōgae dīcēns: “ **Mortua** **est** **fīlia** **tua**; nōlī amplius vexāre magistrum ”.

50 **Iēsus** autem, audītō **hōc** verbō, respondit **eī**: “ Nōlī timēre; crēde tantum, et **salva** erit ”.

51 Et cum vēnisset domum, nōn permīsit intrāre sēcum quemquam **nisi** Petrum et Iōannem et Iacobum et patrem puellae et mātrem.

52 Flēbant autem omnēs et plangēbant illam. At ille dīxit: “ Nōlīte flēre; nōn **est** enim **mortua**, sed dormit ”.

53 Et dērīdēbant eum scientēs quia **mortua** **esset**.

54 Ipse autem tenēns **manum** eius clāmāvit dīcēns: “ **Puella**, surge! ”.

55 Et reversus **est** **spīritus** eius, et surrēxit continuō; et iussit illī darī mandūcāre.

56 Et stupuērunt **parentēs** eius, quibus praecēpit, nē alicui dīcerent, quod factum erat.

## 9

1 **Convocātīs** autem Duodecim, **dedit** illīs virtūtem et potestātem super omnia daemonia, et ut languōrēs cūrārent,

2 et mīsit illōs **praedicāre** rēgnum Deī et sānāre īnfirmōs;

3 et ait ad illōs: “ Nihil **tulerītis** in **viā**, neque virgam neque pēram neque pānem neque pecūniam, neque duās tunicās habeātis.

4 Et in quamcumque domum **intrāverītis**, ibi manēte et inde **exīte**.

5 Et quīcumque nōn recēperint vōs, exeuntēs dē cīvitāte **illa** pulverem pedum vestrōrum excutite in testimōnium suprā illōs ”.

6 Ēgressī autem circumībant per castella ēvangelīzantēs et cūrantēs ubīque.

7 Audīvit autem Hērōdēs **tetrarcha** omnia, quae fīēbant, et haesitābat, eō quod dīcerētur ā quibusdam: “ Iōannēs surrēxit ā mortuīs ”;

8 ā quibusdam vērō: “ **Ēlias** appāruit ”; ab aliīs autem: “ **Prophēta** ūnus dē antīquīs surrēxit ”.

9 Et ait Hērōdēs: “ Iōannem ego dēcollāvī; **quis** autem **est** iste, dē quō audiō ego tālia? ”. Et quaerēbat **vidēre** eum.

10 Et reversī apostolī nārrāvērunt illī, quaecumque fēcērunt. Et assūmptīs illīs, sēcessit seorsum ad cīvitātem, quae vocātur Bethsaida.

11 Quod cum cognōvissent turbae, secūtae sunt illum. Et excēpit illōs et loquēbātur illīs dē rēgnō Deī et eōs, quī **cūrā** indigēbant, sānābat.

12 Diēs autem coeperat dēclīnāre; et accēdentēs Duodecim dīxērunt illī: “ Dīmitte turbam, ut euntēs in castella vīllāsque, quae circā sunt, dīvertant et inveniant **ēscās**, quia **hic** in locō dēsertō sumus ”.

13 Ait autem ad illōs: “ Vōs **date** illīs mandūcāre ”. At illī dīxērunt: “ Nōn sunt nōbīs plūs quam quīnque pānēs et duo piscēs, **nisi** forte nōs eāmus et emāmus in omnem hanc turbam **escās** ”.

14 Erant enim **ferē** **virī** quīnque **mīlia**. Ait autem ad discipulōs suōs: “ Facite illōs **discumbere** per convīvia ad quīnquāgēnōs ”.

15 Et **ita** fēcērunt et **discumbere** fēcērunt omnēs.

16 Acceptīs autem quīnque pānibus et duōbus piscibus, respexit in caelum et benedīxit illīs et frēgit et dabat discipulīs **suīs**, ut pōnerent ante turbam.

17 Et mandūcāvērunt et saturātī sunt omnēs; et sublātum **est**, quod superfuit illīs, fragmentōrum cophinī duodecim.

18 Et factum **est**, cum **sōlus** **esset** ōrāns, erant cum illō discipulī, et interrogāvit illōs dīcēns: “ Quem mē dīcunt **esse** turbae? ”.

19 At illī respondērunt et dīxērunt: “ Iōannem Baptistam, aliī autem Eliam, aliī vērō: **Prophēta** ūnus dē priōribus surrēxit ”.

20 Dīxit autem illīs: “ Vōs autem quem mē **esse** dīcitis? ”. Respondēns Petrus dīxit: “ Chrīstum Deī ”.

21 At ille increpāns illōs praecēpit, nē cui dīcerent **hoc**,

22 dīcēns: “ Oportet Fīlium hominis **multa** patī et reprobārī ā seniōribus et prīncipibus sacerdōtum et **scrībīs** et **occīdī** et **tertiā** **diē** **resurgere** ”.

23 Dīcēbat autem ad omnēs: “ Sī **quis** vult post mē venīre, abneget sēmetipsum et tollat crucem suam cotīdiē et sequātur mē.

24 Quī enim voluerit animam suam salvam facere, perdet illam; quī autem perdiderit animam suam propter mē, **hīc** salvam faciet illam.

25 Quid enim prōficit homō, sī lucrētur ūniversum mundum, sē autem ipsum perdat vel dētrīmentum **suī** faciat?

26 Nam quī mē ērubuerit et meōs sermōnēs, hunc Fīlius hominis ērubēscet, cum vēnerit in **glōriā** **suā** et Patrīs et sānctōrum angelōrum.

27 **Dīcō** autem vōbīs **vērē**: Sunt aliquī **hīc** stantēs, quī nōn gustābunt mortem, dōnec videant rēgnum Deī ”.

28 Factum **est** autem post haec verba **ferē** diēs octo, et assūmpsit Petrum et Iōannem et Iacobum et ascendit in montem, ut ōrāret.

29 Et **facta** **est**, dum ōrāret, speciēs **vultūs** eius **altera**, et **vestītus** eius albus, refulgēns.

30 Et ecce duo **virī** loquēbantur cum illō, et erant Moysēs et **Eliās**,

31 quī **vīsī** in **glōriā** dīcēbant exodum eius, quam complētūrus erat in Ierusālem.

32 Petrus vērō et quī cum illō gravātī erant somnō; et ēvigilantēs vīdērunt glōriam eius et duōs virōs, quī stābant cum illō.

33 Et factum **est**, cum discēderent ab illō, ait Petrus ad **Iēsum**: “ Praeceptor, bonum **est** nōs **hīc** **esse**; et faciāmus tria tabernācula: ūnum tibi et ūnum Moȳsī et ūnum Eliae ”, nesciēns quid dīceret.

34 Haec autem illō loquente, **facta** **est** nūbēs et obumbrāvit eōs; et timuērunt intrantibus illīs in nūbem.

35 Et vōx **facta** **est** dē nūbe dīcēns: “ **Hic** **est** Fīlius meus **ēlēctus**; ipsum **audītē** ”.

36 Et dum fieret vōx, **inventus** **est** **Iēsus** **sōlus**. Et ipsī tacuērunt et nēminī dīxērunt in illīs diēbus quidquam ex hīs, quae vīderant.

37 Factum **est** autem in sequentī **diē**, dēscendentibus illīs dē monte, occurrit illī **turba** **multa**.

38 Et ecce vir dē **turbā** exclāmāvit dīcēns: “ Magister, obsecrō tē, respice in fīlium meum, quia ūnicus **est** mihi;

39 et ecce **spīritus** apprehendit illum, et **subitō** clāmat, et dissipat eum cum **spūmā** et vix discēdit ab eō dīlaniāns eum;

40 et rogāvī discipulōs tuōs, ut ēicerent illum, et nōn potuērunt ”.

41 Respondēns autem **Iēsus** dīxit: “ Ō generātiō **īnfidēlis** et **perversā**, usquequō **erō** apud vōs et patiar vōs? Addūc hūc fīlium tuum ”.

42 Et cum accēderet, ēlīsit illum daemonium et dissipāvit. Et increpāvit **Iēsus** spīritum immundum et sānāvit puerum et reddidit illum patrī eius.

43 Stupēbant autem omnēs in magnitūdine Deī.

Omnibusque mīrantibus in omnibus, quae faciēbat, dīxit ad discipulōs suōs:

44 “ Pōnite vōs in auribus vestrīs sermōnēs istōs: Fīlius enim hominis futūrum **est** ut trādātur in **manūs** hominum ”.

45 At illī ignōrābant verbum istud, et erat vēlātum ante eōs, ut nōn sentīrent illud, et timē bant interrogāre eum dē **hōc** verbō.

46 Intrāvit autem cōgitātiō in eōs, **quis** eōrum maior **esset**.

47 At **Iēsus** sciēns cōgitātiōnem **cordis** illōrum, apprehendēns puerum statuit eum secus sē

48 et ait illīs: “ Quīcumque suscēperit puerum istum in nōmine meō, mē recipit; et, quīcumque mē recēperit, recipit eum, quī mē mīsit; nam quī minor **est** inter omnēs vōs, **hīc** maior **est** ”.

49 Respondēns autem Iōannēs dīxit: “ Praeceptor, vīdimus quendam in nōmine tuō ēicientem daemonia et prohibuimus eum, quia nōn sequitur nōbīscum ”.

50 Et ait ad illum **Iēsus**: “ Nōlīte prohibēre; quī enim nōn **est** adversus vōs, prō vōbīs **est** ”.

51 Factum **est** autem, dum complērentur diēs assūmptiōnis eius, et ipse faciem suam firmāvit, ut īret Ierusālem,

52 et mīsit nūntiōs ante cōnspectum suum. Et euntēs intrāvērunt in castellum Samarītānōrum, ut parārent illī.

53 Et nōn recēpērunt eum, quia faciēs eius erat **euntīs** Ierusālem.

54 Cum vīdissent autem discipulī Iacobus et Iōannēs, dīxērunt: “ Domine, vīs **dicāmus**, ut **ignis** dēscendat dē caelō et cōnsūmat illōs? ”.

55 Et conversus increpāvit illōs.

56 Et iērunt in aliud castellum.

57 Et euntibus illīs in **viā**, dīxit quīdam ad illum: “ Sequar tē, quōcumque **ierīs** ”.

58 Et ait illī **Iēsus**: “ Vulpēs foveās habent, et volucrēs caelī nīdōs, Fīlius autem hominis nōn habet, ubi caput reclīnet ”.

59 Ait autem ad alterum: “ **Sequēre** mē ”. Ille autem dīxit: “ Domine, permitte mihi prīmum īre et sepelīre patrem meum ”.

60 Dīxitque **eī** **Iēsus**: “ **Sine**, ut mortuī sepeliant mortuōs suōs; tū autem **vāde**, annūntiā rēgnum Deī ”.

61 Et ait alter: “ Sequar tē, Domine, sed prīmum permitte mihi renūntiāre hīs, quī domī sunt ”.

62 Ait ad illum **Iēsus**: “ Nēmō mittēns **manum** suam in arātrum et aspiciēns retrō, aptus **est** rēgnō Deī ”.

## 10

1 Post haec autem dēsignāvit Dominus aliōs septuāgintā duōs et mīsit illōs bīnōs ante faciem suam in omnem cīvitātem et locum, quō erat ipse ventūrus.

2 Et dīcēbat illīs: “ **Messis** quidem **multa**, operāriī autem paucī; **rogātē** ergō Dominum **messis**, ut mittat operāriōs in messem suam.

3 **Īte**; ecce ego mittō vōs sīcut **agnos** inter lupōs.

4 Nōlīte portāre sacculum neque pēram neque calceāmenta et nēminem per viam **salūtāveritis**.

5 In quamcumque domum **intrāverītis**, prīmum dīcite: “Pāx huic domuī”.

6 Et sī ibi fuerit fīlius **pācis**, requiēscet super illam pāx **vestra**; sīn autem, ad vōs revertētur.

7 In **eadem** autem domō manēte **edentēs** et bibentēs, quae apud illōs sunt: dignus enim **est** operārius mercēde **suā**. Nōlīte trānsīre dē domō in domum.

8 Et in quamcumque cīvitātem **intrāverītis**, et suscēperint vōs, **mandūcātē**, quae appōnuntur vōbīs,

9 et **cūrātē** īnfirmōs, quī in **illā** sunt, et dīcite illīs: “Appropinquāvit in vōs rēgnum Deī”.

10 In quamcumque cīvitātem **intrāverītis**, et nōn recēperint vōs, exeuntēs in **platēās** eius dīcite:

11 “Etiam pulverem, quī adhaesit nōbīs ad **pedēs** dē cīvitāte **vestrā**, extergimus in vōs; tamen **hoc** scītōte, quia appropinquāvit rēgnum Deī”.

12 **Dīcō** vōbīs quia Sodomīs in **diē** **illa** remissius erit quam illī cīvitātī.

13 Vae tibi, Chorazin! Vae tibi, Bethsaida! Quia sī in **Tȳrō** et Sidōne factae fuissent virtūtēs, quae in vōbīs factae sunt, ōlim in ciliciō et cinere sedentēs paenitērent.

14 Vērumtamen **Tȳrō** et **Sidōnī** remissius erit in iūdiciō quam vōbīs.

15 Et tū, Capharnāum, numquid usque in caelum exaltāberis? Usque ad īnfernum **dēmergēris**!

16 Quī vōs audit, mē audit; et, quī vōs spernit, mē spernit; quī autem mē spernit, spernit eum, quī mē mīsit ”.

17 Reversī sunt autem septuāgintā duo cum gaudiō dīcentēs: “ Domine, etiam daemonia subiciuntur nōbīs in nōmine tuō! ”.

18 Et ait illīs: “ Vidēbam Satānam sīcut fulgur dē caelō cadentem.

19 Ecce **dedī** vōbīs potestātem calcandī suprā serpentēs et scorpiōnēs et suprā omnem virtūtem inimīcī; et nihil vōbīs nocēbit.

20 Vērumtamen in **hōc** nōlīte gaudēre, quia **spīritus** vōbīs subiciuntur; gaudēte autem quod **nōmina** **vestra** **scrīpta** sunt in caelīs ”.

21 In **ipsā** **hōrā** exsultāvit Spīritū Sānctō et dīxit: “ Cōnfiteor tibi, Pater, Domine caelī et terrae, quod abscondistī haec ā sapientibus et prūdentibus et revēlāstī **ea** parvulīs; etiam, Pater, quia sīc placuit ante tē.

22 Omnia mihi **trādita** sunt ā Patre meō; et nēmō scit quī sit Fīlius, **nisi** Pater, et quī sit Pater, **nisi** Fīlius et cui voluerit Fīlius revēlāre ”.

23 Et conversus ad discipulōs seorsum dīxit: “ Beātī oculī, quī vident, quae vidētis.

24 **Dīcō** enim vōbīs: Multī prophētae et **rēgēs** voluērunt **vidēre**, quae vōs vidētis, et nōn vīdērunt, et audīre, quae **audītīs**, et nōn audiērunt ”.

25 Et ecce quīdam **lēgis** perītus surrēxit tentāns illum dīcēns: “ Magister, quid faciendō vītam aeternam possidēbō? ”.

26 At ille dīxit ad eum: “ In **Lēge** quid scrīptum **est**? Quōmodo **legis**? ”.

27 Ille autem respondēns dīxit: “ Dīligēs Dominum Deum tuum ex **tōtō** **corde** tuō et ex **tōtā** **animā** **tua** et ex omnibus vīribus tuīs et ex omnī mente **tua** et proximum tuum sīcut tēipsum ”.

28 Dīxitque illī: “ **Rēctē** respondistī; **hoc** fac et vīvēs ”.

29 Ille autem, volēns iustificāre sēipsum, dīxit ad **Iēsum**: “ Et **quis** **est** meus proximus? ”.

30 Suscipiēns autem **Iēsus** dīxit: “ Homō quīdam dēscendēbat ab Ierusālem in Ierichō et **incīdit** in latrōnēs, quī etiam dēspoliāvērunt eum et, **plāgīs** impositīs, abiērunt, sēmivīvō relictō.

31 **Accidit** autem, ut sacerdōs quīdam dēscenderet **eadem** **via** et, vīsō illō, praeterīvit;

32 similiter et **Lēvīta**, cum **esset** secus locum et vidēret eum, pertransiit.

33 Samarītānus autem quīdam iter faciēns, **venit** secus eum et vidēns eum **misericordiā** **mōtus** **est**,

34 et appropiāns alligāvit **vulnera** eius īnfundēns oleum et vīnum; et impōnēns illum in iūmentum suum dūxit in stabulum et cūram eius ēgit.

35 Et **alterā** **diē** prōtulit duōs dēnāriōs et **dedit** stabulāriō et ait: “Cūram illīus habē, et, quodcumque **superērogāverīs**, ego, cum redierō, reddam tibi”.

36 **Quis** hōrum trium vidētur tibi proximus fuisse illī, quī **incīdit** in latrōnēs? ”.

37 At ille dīxit: “ Quī fēcit misericordiam in illum ”. Et ait illī **Iēsus**: “ **Vāde** et tū fac similiter ”.

38 Cum autem īrent, ipse intrāvit in quoddam castellum, et mulier quaedam Martha nōmine excēpit illum.

39 Et huic erat soror nōmine **Maria**, quae etiam sedēns secus **pedēs** Dominī audiēbat verbum illīus.

40 Martha autem satagēbat circā frequēns ministerium; quae stetit et ait: “ Domine, nōn **est** tibi cūrae quod soror **mea** relīquit mē sōlam ministrāre? Dīc ergō illī, ut mē adiuvet ”.

41 Et respondēns dīxit illī Dominus: “ Marthā, Martha, **sollicitā** **es** et **turbāris** ergā **plūrima**,

42 porrō ūnum **est** necessārium; **Maria** enim optimam partem ēlēgit, quae nōn auferētur ab **eā** ”.

## 11

1 Et factum **est** cum **esset** in locō quōdam ōrāns, ut **cessa** vit, dīxit ūnus ex discipulīs eius ad eum: “ Domine, docē nōs **ōrāre**, sīcut et Iōannēs docuit discipulōs suōs ”.

2 Et ait illīs: “ Cum **ōrātis**, dīcite:

Pater, sānctificētur **nōmen** tuum,

adveniat rēgnum tuum;

3 pānem nostrum cotīdiānum dā nōbīs cotīdiē,

4 et dīmitte nōbīs **peccāta** **nostra**,

sī quidem et ipsī dīmittimus omnī dēbentī nōbīs,

et nē nōs indūcās in tentātiōnem ”.

5 Et ait ad illōs: “ **Quis** vestrum habēbit amīcum et ībit ad illum **mediā** nocte et **dīcet** illī: “**Amīce**, **commodā** mihi trēs pānēs,

6 quoniam amīcus meus **venit** dē **viā** ad mē, et nōn habeō, quod pōnam ante illum”;

7 et ille dē intus respondēns **dicat**: “Nōlī mihi molestus **esse**; iam ōstium clausum **est**, et puerī meī mēcum sunt in cubīlī; nōn possum **surgere** et dare tibi”.

8 **Dīcō** vōbīs: Et sī nōn dabit illī surgēns, eō quod amīcus eius sit, propter improbitātem tamen eius surget et dabit illī, quotquot habet necessāriōs.

9 Et ego vōbīs **dīcō**: **Petītē**, et dabitur vōbīs; quaerite, et inveniētis; **pulsātē**, et aperiētur vōbīs.

10 **Omnīs** enim quī petit, accipit; et, quī quaerit, **invenit**; et pulsantī aperiētur.

11 Quem autem ex vōbīs patrem fīlius petierit piscem, numquid prō pisce serpentem dabit illī?

12 Aut sī petierit ōvum, numquid porriget illī scorpiōnem?

13 Sī ergō vōs, cum **sītis** **malī**, nōstis **dōna** **bona** dare fīliīs vestrīs, quantō **magis** Pater dē caelō dabit Spīritum Sānctum petentibus sē ”.

14 Et erat ēiciēns daemonium, et illud erat mūtum; et factum **est**, cum daemonium exīsset, **locūtus** **est** mūtus. Et admīrātae sunt turbae;

15 quīdam autem ex eīs dīxērunt: “ In Beelzebul prīncipe daemoniōrum ēicit daemonia ”.

16 Et aliī tentantēs signum dē caelō quaerēbant ab eō.

17 Ipse autem sciēns cōgitātiōnēs eōrum dīxit eīs: “ Omne rēgnum in sēipsum dīvīsum dēsōlātur, et **domus** suprā domum cadit.

18 Sī autem et Satanās in sēipsum **dīvīsus** **est**, quōmodo stābit rēgnum ipsīus? Quia dīcitis in Beelzebul ēicere mē daemonia.

19 Sī autem ego in Beelzebul ēiciō daemonia, fīliī vestrī in quō ēiciunt? Ideō ipsī iūdicēs vestrī erunt.

20 Porrō sī in digitō Deī ēiciō daemonia, **profectō** **pervēnit** in vōs rēgnum Deī.

21 Cum **fortis** **armātus** cūstōdit ātrium suum, in pāce sunt **ea**, quae **possidet**;

22 sī autem fortior illō superveniēns vīcerit eum, **ūniversa** **arma** eius auferet, in quibus cōnfīdēbat, et **spolia** eius distribuet.

23 Quī nōn **est** mēcum, adversum mē **est**; et, quī nōn colligit mēcum, dispergit.

24 Cum immundus **spīritus** exierit dē homine, perambulat per **loca** **inaquōsa** quaerēns requiem; et nōn inveniēns dīcit: “Revertar in domum meam unde exīvī”. 25 Et cum vēnerit, **invēnit** **scōpīs** mundātam et exōrnātam.

26 Et tunc vādit et assūmit septem aliōs **spīritūs** nēquiōrēs sē, et ingressī habitant ibi; et sunt **novissima** hominis illīus **peiōra** priōribus ”.

27 Factum **est** autem, cum haec dīceret, extollēns **vōcem** quaedam mulier dē **turbā** dīxit illī: “ Beātus venter, quī tē portāvit, et **ūbera**, quae sūxistī! ”.

28 At ille dīxit: “ Quinimmō beātī, quī audiunt verbum Deī et cūstōdiunt! ”.

29 Turbīs autem concurrentibus, coepit **dīcere**: “ Generātiō haec generātiō nēquam **est**; signum quaerit, et signum nōn dabitur illī, **nisi** signum Iōnae.

30 Nam sīcut **Iōnās** fuit signum Ninevitis, **ita** erit et Fīlius hominis generātiōnī istī.

31 **Rēgīna** austrī surget in iūdiciō cum **virīs** generātiōnis huius et condemnābit illōs, quia **venit** ā fīnibus terrae audīre sapientiam Salomōnis, et ecce plūs Salomōne **hic**.

32 **Virī** Ninevītae surgent in iūdiciō cum generātiōne hāc et condemnābunt illam, quia paenitentiam **ēgerunt** ad praedicātiōnem Iōnae, et ecce plūs **Iōna** **hic**.

33 Nēmō lucernam accendit et in absconditō pōnit neque sub modiō sed suprā candēlābrum, ut, quī ingrediuntur, lūmen videant.

34 **Lucerna** corporis **est** oculus tuus. Sī oculus tuus fuerit simplex, **tōtum** corpus tuum lūcidum erit; sī autem nēquam fuerit, etiam corpus tuum tenebrōsum erit.

35 Vidē ergō, nē lūmen, quod in tē **est**, tenebrae sint.

36 Sī ergō corpus tuum **tōtum** lūcidum fuerit nōn habēns aliquam partem tenebrārum, erit lūcidum **tōtum**, sīcut quandō **lucerna** in fulgōre suō illūminat tē ”.

37 Et cum loquerētur, rogāvit illum quīdam pharisaeus, ut prandēret apud sē; et **ingressus** recubuit.

38 Pharisaeus autem vidēns mīrātus **est** quod nōn baptīzātus **esset** ante prandium.

39 Et ait Dominus ad illum: “ Nunc vōs **pharisaeī**, quod dē **foris** **est** calicis et catīnī, **mundātīs**; quod autem intus **est** vestrum, plēnum **est** **rapīnā** et inīquitāte.

40 Stultī! **Nōnne**, quī fēcit, quod dē **foris** **est**, etiam id, quod dē intus **est**, fēcit?

41 Vērumtamen, quae īnsunt, **date** eleēmosynam; et ecce omnia **munda** sunt vōbīs.

42 Sed vae vōbīs **pharīsaeīs**, quia **decimātīs** mentam et **rūtam** et omne holus et **praeteritīs** iūdicium et cāritātem Deī! Haec autem oportuit facere et **illa** nōn **omittere**.

43 Vae vōbīs **pharīsaeīs**, quia dīligitis prīmam cathedram in synagōgīs et salūtātiōnēs in forō!

44 Vae vōbīs, quia **estis** ut monumenta, quae nōn **pārent**, et hominēs ambulantēs suprā nesciunt! ”.

45 Respondēns autem quīdam ex **lēgis** perītīs ait illī: “ Magister, haec dīcēns etiam nōbīs contumēliam **facis** ”.

46 At ille ait: “ Et vōbīs **legis** perītīs: Vae, quia **onerātīs** hominēs oneribus, quae portārī nōn possunt, et ipsī ūnō digitō vestrō nōn tangitis sarcinās!

47 Vae vōbīs, quia **aedificātis** monumenta prophētārum, patrēs autem vestrī **occīdērunt** illōs!

48 **Profectō** testificāminī et cōnsentītis operibus patrum vestrōrum, quoniam ipsī quidem eōs **occīdērunt**, vōs autem **aedificātis**.

49 Proptereā et **sapientia** Deī dīxit: Mittam ad illōs prophētās et apostolōs, et ex illīs **occīdent** et persequentur,

50 ut requīrātur sanguis omnium prophētārum, quī effūsus **est** ā cōnstitūtiōne mundī, ā generātiōne **ista**,

51 ā sanguine Abel usque ad sanguinem Zacharīae, quī periit inter altāre et aedem. **Ita** **dīcō** vōbīs: Requīrētur ab hāc generātiōne.

52 Vae vōbīs **legis** perītīs, quia tulistis clāvem scientiae! Ipsī nōn introistis et eōs, quī introībant, prohibuistis ”.

53 Cum autem inde exīsset, coepērunt scrībae et **pharīsaeī** graviter **īnsistere** et eum allicere in sermōne dē multīs

54 īnsidiantēs **eī**, ut caperent aliquid ex ōre eius.

## 12

1 Intereā multīs turbīs circumstantibus, **ita** ut sē invicem conculcārent, coepit **dīcere** ad discipulōs suōs prīmum: “ Attendite ā fermentō **pharīsaeōrum**, quod **est** **hypocrisis**.

2 Nihil autem opertum **est**, quod nōn revēlētur, neque absconditum, quod nōn sciātur.

3 Quoniam, quae in tenebrīs dīxistis, in lūmine audientur; et, quod in aurem locūtī **estis** in cubiculīs, praedicābitur in tēctīs.

4 **Dīcō** autem vōbīs **amīcīs** meīs: Nē terreāminī ab hīs, quī **occīdunt** corpus et post haec nōn habent amplius, quod faciant.

5 Ostendam autem vōbīs quem timeātis: Timēte eum, quī postquam **occīderit**, habet potestātem **mittere** in gehennam. **Ita** **dīcō** vōbīs: Hunc timēte.

6 **Nōnne** quīnque passerēs veneunt dipundīō? Et ūnus ex illīs nōn **est** in oblīviōne **cōram** Deō.

7 Sed et capillī **capitis** vestrī omnēs numerātī sunt. Nōlīte timēre; multīs passeribus **plūrīs** **estis**.

8 **Dīcō** autem vōbīs: **Omnis**, quīcumque cōnfessus fuerit in mē **cōram** hominibus, et Fīlius hominis cōnfitēbitur in illō **cōram** angelīs Deī;

9 quī autem negāverit mē **cōram** hominibus, dēnegābitur **cōram** angelīs Deī.

10 Et **omnis**, quī **dīcet** verbum in Fīlium hominis, remittētur illī; **eī** autem, quī in Spīritum Sānctum blasphēmāverit, nōn remittētur.

11 Cum autem indūcent vōs in synagōgās et ad **magistrātūs** et potestātēs, nōlīte sollicitī **esse** quāliter aut quid respondeātis aut quid **dicātis**:

12 **Spīritus** enim Sānctus docēbit vōs in **ipsā** **hōrā**, quae oporteat **dīcere** ”.

13 Ait autem quīdam **eī** dē **turbā**: “ Magister, dīc frātrī meō, ut dīvidat mēcum hērēditātem ”.

14 At ille dīxit **eī**: “ Homō, **quis** mē cōnstituit iūdicem aut dīvīsōrem super vōs? ”.

15 Dīxitque ad illōs: “ Vidēte et cavēte ab omnī **avāritiā**, quia sī cui rēs abundant, **vīta** eius nōn **est** ex hīs, quae **possidet** ”.

16 Dīxit autem similitūdinem ad illōs dīcēns: “ Hominis cuiusdam dīvitis ūberēs **frūctūs** ager attulit.

17 Et cōgitābat intrā sē dīcēns: “Quid faciam, quod nōn habeō, quō congregem **frūctūs** meōs?”.

18 Et dīxit: “**Hoc** faciam: dēstruam horrea **mea** et maiōra aedificābō et illūc congregābō omne trīticum et **bona** **mea**;

19 et **dicam** animae meae: **Anima**, habēs **multa** **bona** **posita** in annōs plūrimōs; requiēsce, comede, bibe, epulāre”.

20 Dīxit autem illī Deus: “**Stultē**! Hāc nocte animam tuam repetunt ā tē; quae autem parāstī, cuius erunt?”.

21 Sīc **est** quī sibi thēsaurizat et nōn fit in Deum dīves ”.

22 Dīxitque ad discipulōs suōs: “ Ideō **dīcō** vōbīs: nōlīte sollicitī **esse** animae quid mandūcētis, neque corporī quid vestiāminī.

23 **Anima** enim plūs **est** quam **ēsca**, et corpus quam vestīmentum.

24 **Cōnsīderāte** corvōs, quia nōn sēminant neque metunt, quibus nōn **est** cellārium neque horreum, et Deus pāscit illōs; quantō **magis** vōs **plūrīs** **estis** volucribus.

25 **Quis** autem vestrum cōgitandō potest adicere ad aetātem suam cubitum?

26 Sī ergō neque, quod minimum **est**, potestis, quid dē cēterīs sollicitī **estis**?

27 **Cōnsīderātē** līlia quōmodo crēscunt: nōn labōrant neque nent; **dīcō** autem vōbīs: Nec Salomōn in omnī **glōriā** **suā** vestiēbātur sīcut ūnum ex istīs.

28 Sī autem fēnum, quod hodiē in agrō **est** et crās in clībanum mittitur, Deus sīc vestit, quantō **magis** vōs, pusillae fideī.

29 Et vōs nōlīte **quaerere** quid mandūcētis aut quid bibātis et nōlīte sollicitī **esse**.

30 Haec enim omnia gentēs mundī quaerunt; Pater autem vester scit quoniam hīs indigētis.

31 Vērumtamen quaerite rēgnum eius; et haec adicientur vōbīs.

32 Nōlī timēre, pusillus grex, quia complacuit Patrī vestrō dare vōbīs rēgnum.

33 **Vēndite**, quae **possidētis**, et **date** eleēmosynam. Facite vōbīs sacculōs, quī nōn veterēscunt, thēsaurum nōn dēficientem in caelīs, quō fūr nōn appropiat, neque **tinea** corrumpit;

34 ubi enim thēsaurus vester **est**, ibi et cor vestrum erit.

35 Sint lumbī vestrī praecīnctī et lucernae ārdentēs,

36 et vōs similēs hominibus exspectantibus dominum suum, quandō revertātur ā nūptiīs, ut, cum vēnerit et pulsāverit, cōnfestim aperiant **eī**.

37 Beātī, servī illī, quōs, cum vēnerit dominus, invēnerit vigilantēs. Āmēn **dīcō** vōbīs, quod praecinget sē et faciet illōs **discumbere** et trānsiēns ministrābit illīs.

38 Et sī vēnerit in **secundā** **vigiliā**, et sī in **tertiā** **vigiliā** vēnerit, et **ita** invēnerit, beātī sunt illī.

39 **Hoc** autem scītōte, quia, sī scīret pater familiās, **quā** **hōrā** fūr venīret, nōn sineret **perfodī** domum suam.

40 Et vōs **ēstote** parātī, quia, **quā** **hōrā** nōn **putātis**, Fīlius hominis **venit** ”.

41 Ait autem Petrus: “ Domine, ad nōs **dīcis** hanc parabolam an et ad omnēs? ”.

42 Et dīxit Dominus: “ **Quis** putās **est** **fidēlis** dispēnsātor et prūdēns, quem cōnstituet dominus super familiam suam, ut det illīs in tempore trīticī mēnsūram?

43 Beātus ille servus, quem, cum vēnerit dominus eius, invēnerit **ita** facientem.

44 **Vērē** **dīcō** vōbīs: Suprā omnia, quae **possidet**, cōnstituet illum.

45 Quod sī dīxerit servus ille in **corde** suō: “**Moram** facit dominus meus venīre”, et coeperit percutere puerōs et ancillās et **edere** et **bibere** et inēbriārī,

46 veniet dominus servī illīus in **diē**, **quā** nōn spērat, et **hōra**, **quā** nescit, et dīvidet eum partemque eius cum īnfidēlibus pōnet.

47 Ille autem servus, quī cognōvit voluntātem dominī **suī** et nōn praeparāvit vel nōn fēcit secundum voluntātem eius, vāpulābit multīs;

48 quī autem nōn cognōvit et fēcit **digna** **plāgīs**, vāpulābit paucīs. Omnī autem, cui multum datum **est**, multum quaerētur ab eō; et cui commendāvērunt multum, plūs petent ab eō.

49 Ignem **vēnī** **mittere** in terram et quid volō? Sī iam **accēnsus** **esset**!

50 Baptisma autem habeō baptīzārī et quōmodo coartor, usque dum perficiātur!

51 **Putātis** quia pācem **vēnī** dare in terram? Nōn, **dīcō** vōbīs, sed sēparātiōnem.

52 Erunt enim ex **hōc** quīnque in domō **ūnā** dīvīsī: trēs in duo, et duo in trēs;

53 dīvidentur pater in fīlium et fīlius in patrem, māter in fīliam et **fīlia** in mātrem, **socrus** in nurum suam et **nurus** in socrum ”.

54 Dīcēbat autem et ad turbās: “ Cum **vīderītis** nūbem orientem ab occāsū, statim dīcitis: “Nimbus **venit**”, et **ita** fit;

55 et cum austrum flantem, dīcitis: “**Aestus** erit”, et fit.

56 Hypocritae, faciem terrae et caelī nōstis probāre, **hoc** autem tempus quōmodo **nescītis** probāre?

57 Quid autem et ā vōbīs ipsīs nōn **iūdicātis**, quod iūstum **est**?

58 Cum autem **vadīs** cum adversāriō tuō ad prīncipem, in **viā** dā operam līberārī ab illō, nē forte trahat tē apud iūdicem, et iūdex trādat tē exāctōrī, et exāctor mittat tē in carcerem.

59 **Dīcō** tibi: Nōn exiēs inde, dōnec etiam novissimum minūtum reddās ”.

## 13

1 Aderant autem quīdam ipsō in tempore nūntiantēs illī dē **Galilaeīs**, quōrum sanguinem Pīlātus miscuit cum sacrificiīs eōrum.

2 Et respondēns dīxit illīs: “ **Putātis** quod hī **Galilaeī** prae omnibus **Galilaeīs** peccātōrēs fuērunt, quia tālia passī sunt?

3 Nōn, **dīcō** vōbīs, sed, **nisi** paenitentiam **ēgeritis**, omnēs similiter perībitis.

4 Vel illī decem et octo, suprā quōs **cecidit** **turris** in Siloam et **occīdit** eōs, **putātis** quia et ipsī dēbitōrēs fuērunt praeter omnēs hominēs habitantēs in Ierusālem?

5 Nōn, **dīcō** vōbīs, sed, sī nōn paenitentiam **ēgeritis**, omnēs similiter perībitis ”.

6 Dīcēbat autem hanc similitūdinem: “ Arborem fīcī habēbat quīdam plantātam in **vīneā** **suā** et **venit** quaerēns frūctum in **illā** et nōn **invēnit**.

7 Dīxit autem ad cultōrem vīneae: “Ecce annī trēs sunt, ex quō veniō quaerēns frūctum in **fīculneā** hāc et nōn inveniō. **Succidē** ergō illam. Ut quid etiam terram ēvacuat?”.

8 At ille respondēns dīcit illī: “Domine, dīmitte illam et **hōc** annō, usque dum fodiam circā illam et mittam **stercora**,

9 et sī quidem fēcerit frūctum in futūrum; sīn autem succīdēs eam” ”.

10 Erat autem docēns in **ūnā** synagōgārum sabbatīs.

11 Et ecce mulier, quae habēbat spīritum īnfirmitātis annīs decem et octo et erat **inclīnāta** nec omnīnō poterat sūrsum respicere.

12 Quam cum vīdisset **Iēsus**, vocāvit et ait illī: “ Mulier, **dīmissa** **es** ab īnfirmitāte **tuā** ”,

13 et imposuit illī **manus**; et cōnfestim **ērēcta** **est** et glōrificābat Deum.

14 Respondēns autem archisynagōgus, indignāns quia sabbatō cūrāsset **Iēsus**, dīcēbat turbae: “ Sex diēs sunt, in quibus oportet operārī; in hīs ergō venīte et cūrāminī et nōn in **diē** sabbatī ”.

15 Respondit autem ad illum Dominus et dīxit: “ Hypocritae, ūnusquisque vestrum sabbatō nōn solvit bovem suum aut asinum ā praesēpiō et dūcit adaquāre?

16 Hanc autem fīliam Abrahae, quam alligāvit Satanās ecce decem et octo annīs, nōn oportuit solvī ā vinculō istō **diē** sabbatī? ”.

17 Et cum haec dīceret, ērubēscēbant omnēs adversāriī eius, et **omnis** **populus** gaudēbat in ūniversīs, quae **glōriōsē** fīēbant ab eō.

18 Dīcēbat ergō: “ Cui simile **est** rēgnum Deī, et cui simile exīstimābō illud?

19 Simile **est** grānō **sināpis**, quod acceptum homō mīsit in hortum suum, et crēvit et factum **est** in arborem, et volucrēs caelī requiēvērunt in rāmīs eius ”.

20 Et iterum dīxit: “ Cui simile aestimābō rēgnum Deī?

21 Simile **est** fermentō, quod acceptum mulier abscondit in farīnae **sata** tria, dōnec fermentārētur **tōtum** ”.

22 Et ībat per cīvitātēs et castella docēns et iter faciēns in Hierosolymam.

23 Ait autem illī quīdam: “ Domine, paucī sunt, quī salvantur? ”. Ipse autem dīxit ad illōs:

24 “ Contendite intrāre per angustam portam, quia multī, **dīcō** vōbīs, quaerent intrāre et nōn poterunt.

25 Cum autem surrēxerit pater familiās et clauserit ōstium, et incipiētis **foris** stāre et pulsāre ōstium dīcentēs: “Domine, aperī nōbīs”; et respondēns **dīcet** vōbīs: “Nesciō vōs unde **sītis**”.

26 Tunc incipiētis **dīcere**: “Mandūcāvimus **cōram** tē et bibimus, et in **platēīs** nostrīs docuistī”;

27 et **dīcet** loquēns vōbīs: “Nesciō vōs unde **sītis**; discēdite ā mē, omnēs operāriī inīquitātis”.

28 Ibi erit **flētus** et strīdor dentium, cum **vīderītis** Abraham et Isaac et Iācōb et omnēs prophētās in rēgnō Deī, vōs autem expellī forās.

29 Et venient ab oriente et **occidente** et aquilōne et austrō et accumbent in rēgnō Deī.

30 Et ecce sunt novissimī, quī erunt prīmī, et sunt prīmī, quī erunt novissimī ”.

31 In **ipsā** **hōrā** accessērunt quīdam **pharisaeōrum** dīcentēs illī: “ Exī et **vāde** hinc, quia Hērōdēs vult tē **occīdere** ”.

32 Et ait illīs: “ **Īte**, dīcite vulpī illī: “Ecce ēiciō daemonia et sānitātēs perficiō hodiē et crās et **tertia** cōnsummor.

33 Vērumtamen oportet mē hodiē et crās et sequentī ambulāre, quia nōn capit prophētam perīre extrā Ierusālem”.

34 Ierusālem, Ierusālem, quae **occīdis** prophētās et lapidās eōs, quī missī sunt ad tē, quotiēns voluī congregāre fīliōs tuōs, quemadmodum **avīs** nīdum suum sub pinnīs, et nōluistis.

35 Ecce relinquitur vōbīs **domus** **vestra**. **Dīcō** autem vōbīs: Nōn vidēbitis mē, dōnec veniat cum **dicētis**: “Benedictus, quī **venit** in nōmine Dominī” ”.

## 14

1 Et factum **est**, cum intrāret in domum cuiusdam prīncipis **pharīsaeōrum** sabbatō mandūcāre pānem, et ipsī observābant eum.

2 Et ecce homō quīdam hydrōpicus erat ante illum.

3 Et respondēns **Iēsus** dīxit ad **lēgis** perītōs et **pharisaeōs** dīcēns: “ Licet sabbatō cūrāre an nōn? ”.

4 At illī tacuērunt. Ipse vērō apprehēnsum sānāvit eum ac dīmīsit.

5 Et ad illōs dīxit: “ Cuius vestrum fīlius aut bōs in puteum cadet, et nōn continuō extrahet illum **diē** sabbatī? ”.

6 Et nōn poterant ad haec respondēre illī.

7 Dīcēbat autem ad invītātōs parabolam, intendēns quōmodo prīmōs **accubitūs** ēligerent, dīcēns ad illōs:

8 “ Cum **invītātus** **fuerīs** ab aliquō ad nūptiās, nōn discumbās in prīmō locō, nē forte honōrātior tē sit **invītātus** ab eō,

9 et veniēns **is** quī tē et illum vocāvit, **dīcat** tibi: “Dā huic locum”; et tunc incipiās cum rubōre novissimum locum **tenēre**.

10 Sed cum **vocātūs** **fuerīs**, **vāde**, recumbe in novissimō locō, ut, cum vēnerit quī tē invītāvit, **dīcat** tibi: “**Amīce**, ascende superius”; tunc erit tibi **glōria** **cōram** omnibus simul discumbentibus.

11 Quia **omnis**, quī sē exaltat, humiliābitur; et, quī sē humiliat, exaltābitur ”.

12 Dīcēbat autem et **eī**, quī sē invītāverat: “ Cum **facis** prandium aut cēnam, nōlī vocāre amīcōs tuōs neque frātrēs tuōs neque cognātōs neque vīcīnōs dīvitēs, nē forte et ipsī tē reinvītent, et fīat tibi retribūtiō.

13 Sed cum **facis** convīvium, vocā pauperēs, dēbilēs, claudōs, caecōs;

14 et beātus **eris**, quia nōn habent **retribuere** tibi. Retribuētur enim tibi in resurrēctiōne iūstōrum ”.

15 Haec cum audīsset quīdam dē simul discumbentibus, dīxit illī: “ Beātus, quī mandūcābit pānem in rēgnō Deī ”.

16 At ipse dīxit **eī**: “ Homō quīdam fēcit cēnam magnam et vocāvit multōs;

17 et mīsit servum suum **hōrā** cēnae **dīcere** **invītātis**: “Venīte, quia iam parātum **est**”.

18 Et coepērunt simul omnēs excūsāre. Prīmus dīxit **eī**: “Vīllam **ēmī** et necesse habeō exīre et **vidēre** illam; rogō tē, habē mē excūsātum”.

19 Et alter dīxit: “**Iuga** boum **ēmī** quīnque et eō probāre **illa**; rogō tē, habē mē excūsātum”.

20 Et **alius** dīxit: “Uxōrem dūxī et ideō nōn possum venīre”.

21 Et reversus servus nūntiāvit haec dominō suō. Tunc īrātus pater familiās dīxit servō suō: “Exī **cito** in **platēās** et vīcōs cīvitātis et pauperēs ac dēbilēs et caecōs et claudōs introdūc hūc”.

22 Et ait servus: “Domine, factum **est**, ut imperāstī, et adhūc locus **est**”.

23 Et ait dominus servō: “Exī in viās et saepēs, et compelle intrāre, ut impleātur **domus** **mea**.

24 **Dīcō** autem vōbīs, quod nēmō **virōrum** illōrum, quī vocātī sunt, gustābit cēnam meam” ”.

25 Ībant autem turbae multae cum eō; et conversus dīxit ad illōs:

26 “ Sī **quis** **venit** ad mē et nōn ōdit patrem suum et mātrem et uxōrem et fīliōs et frātrēs et sorōrēs, adhūc et animam suam, nōn potest **esse** meus discipulus.

27 Et, quī nōn baiulat crucem suam et **venit** post mē, nōn potest **esse** meus discipulus.

28 **Quis** enim ex vōbīs volēns turrem aedificāre, nōn prius sedēns computat **sūmptūs**, sī habet ad perficiendum?

29 Nē, posteāquam posuerit fundāmentum et nōn potuerit perficere, omnēs, quī vident, incipiant **illūdere** **eī**

30 dīcentēs: “**Hic** homō coepit aedificāre et nōn potuit cōnsummāre”.

31 Aut **quis** rēx, itūrus **committere** bellum adversus alium rēgem, nōn sedēns prius cōgitat, sī possit cum decem mīlibus **occurrere** **eī**, quī cum vīgintī mīlibus **venit** ad sē?

32 Aliōquīn, adhūc illō **longē** agente, lēgātiōnem mittēns rogat **ea**, quae **pācīs** sunt.

33 Sīc ergō **omnīs** ex vōbīs, quī nōn renūntiat omnibus, quae **possidet**, nōn potest meus **esse** discipulus.

34 Bonum **est** sāl; sī autem sāl **quoque** ēvānuerit, in quō condiētur?

35 Neque in terram neque in sterquilīnium ūtile **est**, sed forās prōiciunt illud. Quī habet aurēs audiendī, audiat ”.

## 15

1 Erant autem appropinquantēs **eī** omnēs pūblicānī et peccātōrēs, ut audīrent illum.

2 Et murmurābant **pharīsaeī** et scrībae dīcentēs: “ **Hic** peccātōrēs recipit et mandūcat cum illīs ”.

3 Et ait ad illōs parabolam istam dīcēns:

4 “ **Quis** ex vōbīs homō, quī habet centum ovēs et sī perdiderit ūnam ex illīs, **nōnne** dīmittit nōnāgintā novem in dēsertō et vādit ad illam, quae perierat, dōnec inveniat illam?

5 Et cum invēnerit eam, impōnit in umerōs suōs gaudēns

6 et veniēns domum convocat amīcōs et vīcīnōs dīcēns illīs: “Congrātulāminī mihi, quia **invēnī** ovem meam, quae perierat”.

7 **Dīcō** vōbīs: **Ita** gaudium erit in caelō super ūnō peccātōre paenitentiam agente quam super nōnāgintā novem iūstīs, quī nōn indigent **paenitentia**.

8 Aut quae mulier habēns drachmās decem, sī perdiderit drachmam ūnam, **nōnne** accendit lucernam et ēverrit domum et quaerit dīligenter, dōnec inveniat?

9 Et cum invēnerit, convocat amīcās et vīcīnās dīcēns: “Congrātulāminī mihi, quia **invēnī** drachmam, quam perdideram”.

10 **Ita** **dīcō** vōbīs: Gaudium fit **cōram** angelīs Deī super ūnō peccātōre paenitentiam agente ”.

11 Ait autem: “ Homō quīdam habēbat duōs fīliōs.

12 Et dīxit adulescentior ex illīs patrī: “Pater, dā mihi portiōnem substantiae, quae mē contingit”. Et dīvīsit illīs substantiam.

13 Et nōn post multōs diēs, **congregātīs** omnibus, adulescentior fīlius peregrē **profectus** **est** in regiōnem longinquam et ibi dissipāvit substantiam suam vīvendō **luxuriōsē**.

14 Et postquam omnia cōnsummāsset, **facta** **est** famēs **valida** in regiōne **illa**, et ipse coepit **egēre**.

15 Et abiit et adhaesit ūnī cīvium regiōnis illīus, et mīsit illum in vīllam suam, ut pāsceret porcōs;

16 et cupiēbat saturārī dē siliquīs, quās porcī mandūcābant, et nēmō illī dabat.

17 In sē autem reversus dīxit: “Quantī mercennāriī patris meī abundant pānibus, ego autem **hīc** famē pereō.

18 Surgam et ībō ad patrem meum et **dīcam** illī: Pater, peccāvī in caelum et **cōram** tē

19 et iam nōn sum dignus vocārī fīlius tuus; fac mē sīcut ūnum dē mercennāriīs tuīs”.

20 Et surgēns **venit** ad patrem suum.

Cum autem adhūc **longē** **esset**, vīdit illum pater ipsīus et **misericordiā** **mōtus** **est** et accurrēns **cecidit** suprā collum eius et ōsculātus **est** illum.

21 Dīxitque **eī** fīlius: “Pater, peccāvī in caelum et **cōram** tē; iam nōn sum dignus vocārī fīlius tuus”.

22 Dīxit autem pater ad servōs suōs: “**Cito** prōferte stolam prīmam et induite illum et **date** ānulum in **manum** eius et calceāmenta in **pedēs**

23 et addūcite vitulum sagīnātum, **occīdite** et mandūcēmus et epulēmur,

24 quia **hic** fīlius meus mortuus erat et revīxit, perierat et **inventus** **est**”. Et coepērunt epulārī.

25 Erat autem fīlius eius senior in agrō et, cum venīret et appropinquāret domuī, audīvit symphōniam et chorōs

26 et vocāvit ūnum dē servīs et interrogāvit quae haec **essent**.

27 **Is**que dīxit illī: “Frāter tuus **venit**, et **occīdit** pater tuus vitulum sagīnātum, quia salvum illum recēpit”.

28 Indignātus **est** autem et nōlēbat introīre. Pater ergō illīus **ēgressus** coepit rogāre illum.

29 At ille respondēns dīxit patrī suō: “Ecce tot annīs serviō tibi et numquam mandātum tuum praeteriī, et numquam dedistī mihi haedum, ut cum **amīcīs** meīs epulārer;

30 sed postquam fīlius tuus **hic**, quī dēvorāvit substantiam tuam cum meretrīcibus, **venit**, **occīdistī** illī vitulum sagīnātum”.

31 At ipse dīxit illī: “Fīlī, tū semper mēcum **es**, et omnia **mea** **tua** sunt;

32 epulārī autem et gaudēre oportēbat, quia frāter tuus **hic** mortuus erat et revīxit, perierat et **inventus** **est**” ”.

## 16

1 Dīcēbat autem et ad discipulōs: “ Homō quīdam erat dīves, quī habēbat vīlicum, et **hic** diffāmātus **est** apud illum quasi dissipāsset **bona** ipsīus.

2 Et vocāvit illum et ait illī: “Quid **hoc** audiō dē tē? Redde ratiōnem vīlicātiōnis tuae; iam enim nōn **poteris** vīlicāre”.

3 Ait autem vīlicus intrā sē: “Quid faciam, quia dominus meus aufert ā mē vīlicātiōnem? **Fodere** nōn valeō, mendīcāre ērubēscō.

4 Sciō quid faciam, ut, cum āmōtus fuerō ā vīlicātiōne, recipiant mē in domōs suās”.

5 **Convocātis** itaque singulīs dēbitōribus dominī **suī**, dīcēbat prīmō: “Quantum dēbēs dominō meō?”.

6 At ille dīxit: “Centum cadōs oleī”. Dīxitque illī: “Accipe cautiōnem tuam et **sedē** **cito**, scrībe quīnquāgintā”.

7 Deinde aliī dīxit: “Tū vērō quantum dēbēs?”. Quī ait: “Centum cōrōs trīticī”. Ait illī: “Accipe litterās tuās et scrībe octōgintā”.

8 Et laudāvit dominus vīlicum inīquitātis, quia prūdenter fēcisset, quia fīliī huius saeculī prūdentiōrēs fīliīs **lūcīs** in generātiōne **suā** sunt.

9 Et ego vōbīs **dīcō**: Facite vōbīs amīcōs dē mammōnā inīquitātis, ut, cum dēfēcerit, recipiant vōs in **aeterna** tabernācula.

10 Quī **fidēlis** **est** in minimō, et in maiōrī **fidēlis** **est**; et, quī in modicō inīquus **est**, et in maiōrī inīquus **est**.

11 Sī ergō in inīquō mammōnā fidēlēs nōn fuistis, quod vērum **est**, **quis** crēdet vōbīs?

12 Et sī in aliēnō fidēlēs nōn fuistis, quod vestrum **est**, **quis** dabit vōbīs?

13 Nēmō servus potest duōbus dominīs servīre: aut enim ūnum odiet et alterum dīliget, aut ūnī adhaerēbit et alterum contemnet. Nōn potestis Deō servīre et mammonae ”.

14 Audiēbant autem omnia haec **pharīsaeī**, quī erant avārī, et dērīdēbant illum.

15 Et ait illīs: “ Vōs **estis**, quī **iustificātis** vōs **cōram** hominibus; Deus autem nōvit **corda** **vestra**, quia, quod hominibus altum **est**, abōminātiō **est** ante Deum.

16 Lēx et Prophētae usque ad Iōannem; ex tunc rēgnum Deī ēvangelīzātur, et **omnis** in illud vim facit.

17 Facilius **est** autem caelum et terram praeterīre, quam dē **Lēge** ūnum apicem **cadere**.

18 **Omnis**, quī dīmittit uxōrem suam et dūcit alteram, moechātur; et, quī dīmissam ā **virō** dūcit, moechātur.

19 Homō quīdam erat dīves et induēbātur **purpurā** et byssō et epulābātur cotīdiē **splendidē**.

20 Quīdam autem pauper nōmine Lazarus iacēbat ad iānuam eius ulceribus plēnus

21 et cupiēns saturārī dē hīs, quae cadēbant dē **mēnsā** dīvitis; sed et **canēs** veniēbant et lingēbant **ulcera** eius.

22 Factum **est** autem ut morerētur pauper et portārētur ab angelīs in **sinum** Abrahae; mortuus **est** autem et dīves et sepultus **est**.

23 Et in īnfernō ēlevāns oculōs suōs, cum **esset** in tormentīs, vidēbat Abraham ā **longē** et Lazārum in sinū eius.

24 Et ipse clāmāns dīxit: “Pater Abraham, miserēre meī et mitte Lazārum, ut intingat extrēmum digitī **suī** in aquam, ut refrīgeret linguam meam, quia crucior in hāc **flammā**”.

25 At dīxit Abraham: “Fīlī, recordāre quia recēpistī **bona** **tua** in **vītā** **tuā**, et Lazarus similiter **mala**; nunc autem **hic** cōnsōlātur, tū vērō **cruciārīs**.

26 Et in hīs omnibus inter nōs et vōs chaos magnum firmātum **est**, ut hī, quī volunt hinc trānsīre ad vōs, nōn possint, neque inde ad nōs trānsmeāre”.

27 Et ait: “Rogō ergō tē, Pater, ut mittās eum in domum patris meī

28 — habeō enim quīnque frātrēs — ut testētur illīs, nē et ipsī veniant in locum hunc tormentōrum”.

29 Ait autem Abraham: “Habent Moysēn et Prophētās; audiant illōs”.

30 At ille dīxit: “Nōn, pater Abraham, sed sī **quis** ex mortuīs ierit ad eōs, paenitentiam agent”.

31 Ait autem illī: “Sī Moysen et Prophētās nōn audiunt, neque sī **quis** ex mortuīs resurrēxerit, crēdent” ”.

## 17

1 Et ad discipulōs suōs ait: “ Impossibile **est** ut nōn veniant scandala; vae autem illī, per quem veniunt!

2 Ūtilius **est** illī, sī **lapis** **molāris** impōnātur circā collum eius et prōiciātur in mare, quam ut scandalizet ūnum dē pusillīs istīs.

3 Attendite vōbīs!

Sī peccāverit frāter tuus, increpā illum et, sī paenitentiam ēgerit, dīmitte illī;

4 et sī septiēs in **diē** peccāverit in tē et septiēs conversus fuerit ad tē dīcēns: “Paenitet mē”, dīmittēs illī ”.

5 Et dīxērunt apostolī Dominō: “ Adaugē nōbīs fidem! ”.

6 Dīxit autem Dominus: “ Sī habērētis fidem sīcut grānum **sināpis**, dīcerētis huic arborī mōrō: “Ērādīcāre et trānsplantāre in mare”, et oboedīret vōbīs.

7 **Quis** autem vestrum habēns servum arantem aut pāscentem, quī regressō dē agrō **dīcet** illī: “Statim trānsī, recumbe”,

8 et nōn **dīcet** **eī**: “**Para**, quod cēnem, et praecinge tē et **ministrā** mihi, dōnec mandūcem et bibam, et post haec tū mandūcābis et bibēs”?

9 Numquid grātiam habet servō illī, quia fēcit, quae **praecepta** sunt?

10 Sīc et vōs, cum **fēcerītis** omnia, quae **praecepta** sunt vōbīs, dīcite: “Servī inūtilēs sumus; quod dēbuimus facere, fēcimus” ”.

11 Et factum **est**, dum īret in Ierusālem, et ipse trānsībat per mediam Samarīam et Galilaeam.

12 Et cum ingrederētur quoddam castellum, occurrērunt **eī** decem **virī** leprōsī, quī stetērunt ā **longē**

13 et **levāvērunt** **vōcem** dīcentēs: “ **Iēsu** praeceptor, miserēre nostrī! ”.

14 Quōs ut vīdit, dīxit: “ **Īte**, ostendite vōs sacerdōtibus ”. Et factum **est**, dum īrent, mundātī sunt.

15 Ūnus autem ex illīs, ut vīdit quia sānātus **est**, **regressus** **est** cum **magnā** vōce magnificāns Deum

16 et **cecidit** in faciem ante **pedēs** eius grātiās agēns **eī**; et **hic** erat Samarītānus.

17 Respondēns autem **Iēsus** dīxit: “ **Nōnne** decem mundātī sunt? Et novem ubi sunt?

18 Nōn sunt inventī quī redīrent, ut darent glōriam Deō, **nisi** **hic** **aliēnigena**? ”.

19 Et ait illī: “ Surge, **vāde**; **fidēs** **tua** tē salvum fēcit ”.

20 Interrogātus autem ā **pharīsaeīs**: “ Quandō **venit** rēgnum Deī? ”, respondit eīs et dīxit: “ Nōn **venit** rēgnum Deī cum observātiōne,

21 neque **dīcent**: “Ecce **hic**” aut: “**Illīc**”; ecce enim rēgnum Deī intrā vōs **est** ”.

22 Et ait ad discipulōs: “ Venient diēs, quandō **dēsīderētis** **vidēre** ūnum diem Fīliī hominis et nōn vidēbitis.

23 Et **dīcent** vōbīs: “Ecce **hic**”, “Ecce **illīc**”; nōlīte īre neque sectēminī.

24 Nam sīcut fulgur coruscāns dē sub caelō in **ea**, quae sub caelō sunt, fulget, **ita** erit Fīlius hominis in **diē** **suā**.

25 Prīmum autem oportet illum **multa** patī et reprobārī ā generātiōne hāc.

26 Et sīcut factum **est** in diēbus Noē, **ita** erit et in diēbus Fīliī hominis:

27 **edēbant**, bibēbant, uxōrēs dūcēbant, dabantur ad nūptiās, usque in diem, **qua** intrāvit Noe in arcam, et **venit** dīluvium et perdidit omnēs.

28 Similiter sīcut factum **est** in diēbus Lot: **edēbant**, bibēbant, emēbant, vēndēbant, plantābant, aedificābant;

29 **quā** **diē** autem exiit Lot ā Sodomīs, pluit ignem et sulphur dē caelō et omnēs perdidit.

30 Secundum haec erit, **quā** **diē** Fīlius hominis revēlābitur.

31 In **illā** **diē**, quī fuerit in tēctō, et vāsa eius in domō, nē dēscendat **tollere** **illa**; et, quī in agrō, similiter nōn redeat retrō.

32 **Memorēs** **ēstote** uxōris Lot.

33 Quīcumque quaesierit animam suam salvam facere, perdet illam; et, quīcumque perdiderit illam, vīvificābit eam.

34 **Dīcō** vōbīs: **Illā** nocte erunt duo in **lectō** ūnō:

ūnus assūmētur, et alter relinquētur;

35 duae erunt molentēs in ūnum: **ūna** assūmētur, et **altera** relinquētur ”.

(36) 37 Respondentēs dīcunt illī: “ **Ubi**, Domine? ”. Quī dīxit eīs: “ Ubicumque fuerit corpus, illūc congregābuntur et aquilae ”.

## 18

1 Dīcēbat autem parabolam ad illōs, quoniam oportet semper **ōrāre** et nōn dēficere,

2 dīcēns: “ Iūdex quīdam erat in quādam cīvitāte, quī Deum nōn timēbat et hominem nōn reverēbātur.

3 **Vidua** autem erat in cīvitāte **illa** et veniēbat ad eum dīcēns: “Vindicā mē dē adversāriō meō”.

4 Et nōlēbat per multum tempus; post haec autem dīxit intrā sē: “Etsī Deum nōn timeō nec hominem revereor,

5 tamen quia **molesta** **est** mihi haec **vidua**, vindicābō illam, nē in novissimō veniēns suggillet mē” ”.

6 Ait autem Dominus: “ **Audīte** quid iūdex inīquitātis dīcit;

7 Deus autem nōn faciet vindictam **ēlēctōrum** suōrum clāmantium ad sē **diē** ac nocte, et patientiam habēbit in illīs?

8 **Dīcō** vōbīs: **Cito** faciet vindictam illōrum. Vērumtamen Fīlius hominis veniēns, putās, inveniet fidem in **terrā**? ”.

9 Dīxit autem et ad quōsdam, quī in sē cōnfīdēbant tamquam iūstī et aspernābantur cēterōs, parabolam istam:

10 “ Duo hominēs ascendērunt in templum, ut ōrārent: ūnus pharisaeus et alter pūblicānus.

11 Pharisaeus stāns haec apud sē ōrābat: “Deus, grātiās agō tibi, quia nōn sum sīcut cēterī hominum, raptōrēs, iniūstī, adulterī, velut etiam **hīc** pūblicānus;

12 ieiūnō bis in sabbatō, decimās dō omnium, quae possideō”.

13 Et pūblicānus ā **longē** stāns nōlēbat nec oculōs ad caelum **levāre**, sed percutiēbat pectus suum dīcēns: “Deus, propitius **estō** mihi peccātōrī”.

14 **Dīcō** vōbīs: Dēscendit **hīc** **iustificātus** in domum suam ab illō. Quia **omnis**, quī sē exaltat, humiliābitur; et, quī sē humiliat, exaltābitur ”.

15 Afferēbant autem ad illum et īnfantēs, ut eōs tangeret; quod cum vidērent, discipulī increpābant illōs.

16 **Iēsus** autem convocāns illōs dīxit: “ Sinite puerōs venīre ad mē et nōlīte eōs vetāre; tālium **est** enim rēgnum Deī.

17 Āmēn **dīcō** vōbīs: Quīcumque nōn accēperit rēgnum Deī sīcut puer, nōn intrābit in illud ”.

18 Et interrogāvit eum quīdam prīnceps dīcēns: “ Magister bone, quid faciēns vītam aeternam possidēbō? ”.

19 Dīxit autem **eī** **Iēsus**: “ Quid mē **dīcis** bonum? Nēmō bonus **nisi** **sōlus** Deus.

20 **Mandāta** nōstī: nōn moechāberis, nōn **occīdēs**, nōn fūrtum faciēs, nōn falsum testimōnium **dīcēs**, **honōrā** patrem tuum et mātrem ”.

21 Quī ait: “ Haec omnia cūstōdīvī ā iuventūte ”.

22 Quō audītō, **Iēsus** ait **eī**: “ Adhūc ūnum tibi deest: omnia, quaecumque habēs, vēnde et dā pauperibus et habēbis thēsaurum in caelō: et **vēnī**, **sequere** mē ”.

23 Hīs ille **audītis**, contrīstātus **est**, quia dīves erat valdē.

24 Vidēns autem illum **Iēsus** trīstem factum dīxit: “ Quam difficile, quī pecūniās habent, in rēgnum Deī intrant.

25 Facilius **est** enim camēlum per forāmen **acūs** trānsīre, quam dīvitem intrāre in rēgnum Deī ”.

26 Et dīxērunt, quī audiēbant: “ Et **quis** potest salvus fierī? ”.

27 Ait autem illīs: “ Quae impossibilia sunt apud hōmī nēs, possibilia sunt apud Deum ”.

28 Ait autem Petrus: “ Ecce nōs dīmīsimus **nostra** et secūtī sumus tē ”.

29 Quī dīxit eīs: “ Āmēn **dīcō** vōbīs: Nēmō **est**, quī relīquit domum aut uxōrem aut frātrēs aut **parentēs** aut fīliōs propter rēgnum Deī,

30 et nōn recipiat multō plūra in **hōc** tempore et in saeculō ventūrō vītam aeternam ”.

31 Assūmpsit autem Duodecim et ait illīs: “ Ecce ascendimus Ierusālem, et cōnsummābuntur omnia, quae **scrīpta** sunt per Prophētās dē Fīliō hominis:

32 trādētur enim gentibus et illūdētur et contumēliīs afficiētur et cōnspuētur;

33 et, postquam flagellāverint, **occīdent** eum, et **diē** **tertia** resurget ”.

34 Et ipsī nihil hōrum intellēxērunt; et erat verbum istud absconditum ab eīs, et nōn intellegēbant, quae dīcēbantur.

35 Factum **est** autem, cum appropinquāret Ierichō, caecus quīdam sedēbat secus viam mendīcāns.

36 Et cum audīret turbam praetereuntem, interrogābat quid **hoc** **esset**.

37 Dīxērunt autem **eī**: “ **Iēsus** Nazarēnus trānsit ”.

38 Et clāmāvit dīcēns: “ **Iēsu**, fīlī Dāvīd, miserēre meī! ”.

39 Et quī praeībant, increpābant eum, ut tacēret; ipse vērō multō **magis** clāmābat: “ Fīlī Dāvīd, miserēre meī! ”.

40 Stāns autem **Iēsus** iussit illum addūcī ad sē. Et cum appropinquāsset, interrogāvit illum:

41 “ Quid tibi vīs faciam? ”. At ille dīxit: “ Domine, ut videam ”.

42 Et **Iēsus** dīxit illī: “ Respice! **Fidēs** **tua** tē salvum fēcit ”. 43 Et cōnfestim vīdit et sequēbātur illum magnificāns Deum. Et **omnis** plēbs, ut vīdit, **dedit** laudem Deō.

## 19

1 Et **ingressus** perambulābat Ierichō.

2 Et ecce vir nōmine Zacchaeus, et **hic** erat prīnceps pūblicānōrum et ipse dīves.

3 Et quaerēbat **vidēre** **Iēsum**, **quis** **esset**, et nōn poterat prae **turbā**, quia **statūra** pusillus erat.

4 Et praecurrēns ascendit in arborem sycomōrum, ut vidēret illum, quia inde erat trānsitūrus.

5 Et cum vēnisset ad locum, suspiciēns **Iēsus** dīxit ad eum: “ Zacchaee, festīnāns dēscende, nam hodiē in domō **tuā** oportet mē **manēre** ”.

6 Et festīnāns dēscendit et excēpit illum gaudēns.

7 Et cum vidērent, omnēs murmurābant dīcentēs: “ Ad hominem peccātōrem dīvertit! ”.

8 Stāns autem Zacchaeus dīxit ad Dominum: “ Ecce dīmidium bonōrum meōrum, Domine, dō pauperibus et, sī quid aliquem dēfraudāvī, reddō quadruplum ”.

9 Ait autem **Iēsus** ad eum: “ Hodiē salūs domuī huic **facta** **est**, eō quod et ipse fīlius sit Abrahae;

10 **venit** enim Fīlius hominis **quaerere** et salvum facere, quod perierat ”.

11 Haec autem illīs audientibus, adiciēns dīxit parabolam, eō quod **esset** prope Ierusālem, et illī exīstimārent quod cōnfestim rēgnum Deī manifestārētur.

12 Dīxit ergō: “ Homō quīdam **nōbilis** abiit in regiōnem longinquam accipere sibi rēgnum et revertī.

13 **Vocātīs** autem decem servīs **suīs**, **dedit** illīs decem minās et ait ad illōs: “Negōtiāminī, dum veniō”.

14 Cīvēs autem eius ōderant illum et mīsērunt lēgātiōnem post illum dīcentēs: “Nōlumus hunc rēgnāre super nōs!”.

15 Et factum **est** ut redīret, acceptō rēgnō, et iussit ad sē vocārī servōs illōs, quibus **dedit** pecūniam, ut scīret quantum negōtiātī **essent**.

16 **Venit** autem prīmus dīcēns: “Domine, **mina** **tua** decem minās acquīsīvit”.

17 Et ait illī: “Eugē, bone **serve**; quia in modicō **fidēlis** fuistī, **ēsto** potestātem habēns suprā decem cīvitātēs”.

18 Et alter **venit** dīcēns: “**Mina** **tua**, domine, fēcit quīnque minās”.

19 Et huic ait: “Et tū **estō** suprā quīnque cīvitātēs”.

20 Et alter **venit** dīcēns: “Domine, ecce **mina** **tua**, quam habuī repositam in sūdāriō;

21 timuī enim tē, quia homō austērus **es**: tollis, quod nōn posuistī, et **mētīs**, quod nōn sēmināstī”.

22 Dīcit **eī**: “Dē ōre tuō tē iūdicō, **servē** nēquam! Sciēbās quod ego austērus homō sum, tollēns quod nōn posuī et metēns quod nōn sēmināvī?

23 Et quārē nōn dedistī pecūniam meam ad mēnsam? Et ego veniēns cum ūsūrīs utique exēgissem illud”.

24 Et adstantibus dīxit: “Auferte ab illō minam et **date** illī, quī decem minās habet”.

25 Et dīxērunt **eī**: “Domine, habet decem minās!”.

26 **Dīcō** vōbīs: “Omnī habentī dabitur; ab eō autem, quī nōn habet, et, quod habet, auferētur.

27 Vērumtamen inimīcōs meōs illōs, quī nōluērunt mē rēgnāre super sē, addūcite hūc et interficite ante mē! ”.

28 Et hīs dictīs, praecēdēbat ascendēns Hierosolymam.

29 Et factum **est**, cum appropinquāsset ad Bethfage et Bethāniam, ad montem, quī vocātur Olīvētī, mīsit duōs discipulōs

30 dīcēns: “ **Īte** in castellum, quod contrā **est**, in quod introeuntēs inveniētis pullum asinae alligātum, cui nēmō umquam hominum sēdit; solvite illum et addūcite.

31 Et sī **quis** vōs interrogāverit: “Quārē solvitis?”, sīc **dīcētis**: “Dominus eum necessārium habet” ”.

32 Abiērunt autem, quī missī erant, et invēnērunt, sīcut dīxit illīs.

33 Solventibus autem illīs pullum, dīxērunt dominī eius ad illōs: “ Quid solvitis pullum? ”.

34 At illī dīxērunt: “ Dominus eum necessārium habet ”.

35 Et dūxērunt illum ad **Iēsum**; et iactantēs vestīmenta **sua** suprā pullum, imposuērunt **Iēsum**.

36 Eunte autem illō, substernēbant vestīmenta **sua** in **viā**.

37 Et cum appropinquāret iam ad dēscēnsum **montis** Olīvētī, coepērunt **omnis** multitūdō discipulōrum gaudentēs laudāre Deum vōce **magnā** super omnibus, quās vīderant, virtūtibus

38 dīcentēs:

“ Benedictus, quī **venit** rēx in nōmine Dominī!

Pāx in caelō, et **glōria** in excelsīs! ”.

39 Et quīdam **pharīsaeōrum** dē turbīs dīxērunt ad illum: “ Magister, increpā discipulōs tuōs! ”.

40 Et respondēns dīxit: “ **Dīcō** vōbīs: Sī hī tacuerint, lapidēs clāmābunt! ”.

41 Et ut appropinquāvit, vidēns cīvitātem flēvit super illam

42 dīcēns: “ Sī cognōvissēs et tū in hāc **diē**, quae ad pācem tibi! Nunc autem **abscondita** sunt ab oculīs tuīs.

43 Quia venient diēs in tē, et circumdabunt tē inimīcī tuī **vāllō** et obsidēbunt tē et coangustābunt tē undique

44 et ad terram prōsternent tē et fīliōs tuōs, quī in tē sunt, et nōn relinquent in tē lapidem super lapidem, eō quod nōn **cognōverīs** tempus vīsitātiōnis tuae ”.

45 Et **ingressus** in templum, coepit ēicere vēndentēs

46 dīcēns illīs: “ Scrīptum **est**: “Et erit **domus** **mea** **domus** ōrātiōnis”. Vōs autem fēcistis illam spēluncam latrōnum ”.

47 Et erat docēns cotīdiē in templō. Prīncipēs autem sacerdōtum et scrībae et prīncipēs **plēbis** quaerēbant illum **perdere**

48 et nōn inveniēbant quid facerent; **omnis** enim **populus** suspēnsus erat audiēns illum.

## 20

1 Et factum **est** in **ūnā** diērum, docente illō **populum** in templō et ēvangelīzante, supervēnērunt prīncipēs sacerdōtum et scrībae cum seniōribus

2 et aiunt dīcentēs ad illum: “ Dīc nōbīs: In **quā** potestāte haec **facis**, aut **quis** **est** quī **dēdit** tibi hanc potestātem? ”.

3 Respondēns autem dīxit ad illōs: “ Interrogābō vōs et ego verbum; et dīcite mihi:

4 Baptismum **Iōannis** dē caelō erat an ex hominibus? ”.

5 At illī cōgitābant inter sē dīcentēs: “ Sī **dīxerīmus**: “Dē caelō”, **dīcet**: “Quārē nōn crēdidistis illī?;

6 sī autem **dīxerīmus**: “Ex hominibus”, plēbs **ūniversa** lapidābit nōs; certī sunt enim Iōannem prophētam **esse** ”.

7 Et respondērunt sē nescīre unde **esset**.

8 Et **Iēsus** ait illīs: “ Neque ego **dīcō** vōbīs in **quā** potestāte haec faciō ”.

9 Coepit autem **dīcere** ad plēbem parabolam hanc: “ Homō plantāvit vīneam et locāvit eam colōnīs et ipse peregrē fuit multīs temporibus.

10 Et in tempore mīsit ad cultōrēs servum, ut dē frūctū vīneae darent illī; cultōrēs autem caesum dīmīsērunt eum inānem.

11 Et addidit alterum servum **mittere**; illī autem hunc **quoque** caedentēs et afficientēs **contumēliā** dīmīsērunt inānem.

12 Et addidit tertium **mittere**; quī et illum vulnerantēs ēiēcērunt.

13 Dīxit autem dominus vīneae: “Quid faciam? Mittam fīlium meum dīlēctum; forsitan hunc verēbuntur”.

14 Quem cum vīdissent colōnī, cōgitāvērunt inter sē dīcentēs: “**Hic** **est** hērēs. **Occīdāmus** illum, ut **nostra** fīat hērēditās”.

15 Et ēiectum illum extrā vīneam **occīdērunt**. Quid ergō faciet illīs dominus vīneae?

16 Veniet et perdet colōnōs istōs et dabit vīneam aliīs ”.

Quō audītō, dīxērunt: “ Absit! ”.

17 Ille autem aspiciēns eōs ait: “ Quid **est** ergō **hoc**, quod scrīptum **est**:

“Lapidem quem reprobāvērunt aedificantēs,

**hic** **factus** **est** in caput angulī”?

18 **Omnis**, quī **cecīderit** suprā illum lapidem, conquassābitur; suprā quem autem **cecīderit**, comminuet illum ”.

19 Et quaerēbant scrībae et prīncipēs sacerdōtum **mittere** in illum **manus** in **illā** **hōrā** et timuērunt **populum**; cognōvērunt enim quod ad ipsōs dīxerit similitūdinem istam.

20 Et observantēs mīsērunt īnsidiātōrēs, quī sē iūstōs simulārent, ut caperent eum in sermōne, et sīc trāderent illum prīncipātuī et potestātī praesidis.

21 Et interrogāvērunt illum dīcentēs: “ Magister, scīmus quia **rēctē** **dīcis** et docēs et nōn accipis **persōnam**, sed in vēritāte viam Deī docēs.

22 Licet nōbīs dare tribūtum Caesarī an nōn? ”.

23 Cōnsīderāns autem dolum illōrum dīxit ad eōs:

24 “ Ostendite mihi dēnārium. Cuius habet imāginem et īnscrīptiōnem? ”.

25 At illī dīxērunt: “ Caesaris ”. Et ait illīs: “ **Reddite** ergō, quae Caesaris sunt, Caesarī et, quae Deī sunt, Deō ”.

26 Et nōn potuērunt verbum eius **reprehendēre** **cōram** plēbe et mīrātī in respōnsō eius tacuērunt.

27 Accessērunt autem quīdam saddūcaeōrum, quī negant **esse** resurrēctiōnem, et interrogāvērunt eum

28 dīcentēs: “ Magister, Moysēs scrīpsit nōbīs, sī frāter alicuius mortuus fuerit habēns uxōrem et **hic** **sine** fīliīs fuerit, ut accipiat eam frāter eius uxōrem et suscitet sēmen frātrī suō.

29 Septem ergō frātrēs erant: et prīmus accēpit uxōrem et mortuus **est** **sine** fīliīs;

30 et sequēns

31 et tertius accēpit illam, similiter autem et septem nōn relīquērunt fīliōs et mortuī sunt.

32 **Novissima** **mortua** **est** et mulier.

33 Mulier ergō in resurrēctiōne cuius eōrum erit uxor? Sī quidem septem habuērunt eam uxōrem ”.

34 Et ait illīs **Iēsus**: “ Fīliī saeculī huius nūbunt et trāduntur ad nūptiās;

35 illī autem, quī dignī habentur saeculō illō et resurrēctiōne ex mortuīs, neque nūbunt neque dūcunt uxōrēs.

36 Neque enim **ultrā** **morī** possunt: aequālēs enim angelīs sunt et fīliī sunt Deī, cum sint fīliī resurrēctiōnis.

37 Quia vērō resurgant mortuī, et Moysēs ostendit secus rubum, sīcut dīcit: “Dominum Deum Abraham et Deum Isaac et Deum Iācōb”.

38 Deus autem nōn **est** mortuōrum sed vīvōrum: omnēs enim vīvunt **eī** ”.

39 Respondentēs autem quīdam scrībārum dīxērunt: “ Magister, **bene** dīxistī ”.

40 Et amplius nōn audēbant eum quidquam interrogāre.

41 Dīxit autem ad illōs: “ Quōmodo dīcunt Chrīstum fīlium Dāvīd **esse**?

42 Ipse enim Dāvīd dīcit in **librō** Psalmōrum:

“Dīxit Dominus Dominō meō: **Sēde** ā dextrīs meīs,

43 dōnec pōnam inimīcōs tuōs scabellum pedum tuōrum”.

44 Dāvīd ergō Dominum illum vocat; et quōmodo fīlius eius **est**? ”.

45 Audiente autem omnī **populō**, dīxit discipulīs **suīs**:

46 “ Attendite ā **scrībīs**, quī volunt ambulāre in stolīs et amant salūtātiōnēs in forō et prīmās cathedrās in synagōgīs et prīmōs **discubitūs** in convīviīs,

47 quī dēvorant domōs viduārum et simulant longam ōrātiōnem. Hī accipient damnātiōnem maiōrem ”.

## 21

1 Respiciēns autem vīdit eōs, quī mittēbant **mūnera** **sua** in gazophylacium, dīvitēs.

2 Vīdit autem quandam viduam pauperculam mittentem illūc **minūta** duo

3 et dīxit: “ **Vērē** **dīcō** vōbīs: **Vidua** haec pauper plūs quam omnēs mīsit.

4 Nam omnēs hī ex **abundantiā** **suā** mīsērunt in **mūnera**; haec autem ex **inopiā** **suā** omnem **vīctum** suum, quem habēbat, mīsit ”.

5 Et quibusdam dīcentibus dē templō, quod lapidibus bonīs et dōnīs ōrnātum, **esset** dīxit:

6 “ Haec quae vidētis, venient diēs, in quibus nōn relinquētur **lapis** super lapidem, quī nōn dēstruātur ”.

7 Interrogāvērunt autem illum dīcentēs: “ Praeceptor, quandō ergō haec erunt, et quod signum, cum fierī incipient? ”.

8 Quī dīxit: “ Vidēte, nē sēdūcāminī. Multī enim venient in nōmine meō dīcentēs: “Ego sum” et: “Tempus appropinquāvit”. Nōlīte ergō īre post illōs.

9 Cum autem **audierītis** **proelia** et sēditiōnēs, nōlīte terrērī; oportet enim prīmum haec fierī, sed nōn statim **fīnis** ”.

10 Tunc dīcēbat illīs: “ Surget gēns contrā gentem, et rēgnum adversus rēgnum;

11 et terrae **mōtus** magnī et per **loca** famēs et pestilentiae erunt, terrōrēsque et dē caelō **signa** **magna** erunt.

12 Sed ante haec omnia inicient vōbīs **manūs** suās et persequentur trādentēs in synagōgās et cūstōdiās, et trahēminī ad **rēgēs** et praesidēs propter **nōmen** meum;

13 continget autem vōbīs in testimōnium.

14 Pōnite ergō in cordibus vestrīs nōn praemeditārī quemadmodum respondeātis;

15 ego enim dabō vōbīs **os** et sapientiam, cui nōn poterunt **resistere** vel **contrādīcere** omnēs adversāriī vestrī.

16 Trādēminī autem et ā **parentibus** et frātribus et cognātīs et **amīcīs**, et morte afficient ex vōbīs,

17 et eritis **odiō** omnibus propter **nōmen** meum.

18 Et capillus dē **capite** vestrō nōn perībit.

19 In **patientiā** **vestrā** possidēbitis animās vestrās.

20 Cum autem **vīderītis** circumdarī ab **exercitū** Ierusālem, tunc scītōte quia appropinquāvit dēsōlātiō eius.

21 Tunc, quī in **Iūdaeā** sunt, fugiant in montēs; et, quī in **mediō** eius, discēdant; et, quī in regiōnibus, nōn intrent in eam.

22 Quia diēs ultiōnis hī sunt, ut impleantur omnia, quae **scrīpta** sunt.

23 Vae autem praegnantibus et nūtrientibus in illīs diēbus! Erit enim **pressūrā** **magnā** super terram et **īrā** **populō** huic,

24 et cadent in ōre gladiī et captīvī dūcentur in omnēs gentēs, et Ierusālem calcābitur ā gentibus, dōnec impleantur tempora nātiōnum.

25 Et erunt **signa** in **sōle** et **lūnā** et stēllīs, et super terram **pressūra** gentium prae cōnfūsiōne **sonitūs** **maris** et flūctuum,

26 ārēscentibus hominibus prae timōre et exspectātiōne eōrum, quae supervenient orbī, nam virtūtēs caelōrum movēbuntur.

27 Et tunc vidēbunt Fīlium hominis venientem in nūbe cum potestāte et **glōriā** **magnā**.

28 Hīs autem fierī incipientibus, respicite et **levātē** **capita** **vestra**, quoniam appropinquat redēmptiō **vestra** ”.

29 Et dīxit illīs similitūdinem: “ Vidēte fīculneam et omnēs arborēs:

30 cum iam germināverint, videntēs vosmetipsī **scītis** quia iam prope **est** aestās.

31 **Ita** et vōs, cum **vīderītis** haec fierī, scītōte quoniam prope **est** rēgnum Deī.

32 Āmēn **dīcō** vōbīs: Nōn praeterībit generātiō haec, dōnec omnia fīant.

33 Caelum et **terra** trānsībunt, verba autem **mea** nōn trānsībunt.

34 Attendite autem vōbīs, nē forte graventur **corda** **vestra** in **crāpulā** et ēbrietāte et cūrīs huius vītae, et superveniat in vōs **repentīna** diēs **illa**;

35 tamquam laqueus enim superveniet in omnēs, quī **sedent** super faciem **omnis** terrae.

36 **Vigilāte** itaque omnī tempore ōrantēs, ut possītis **fugere** **ista** omnia, quae **futūra** sunt, et stāre ante Fīlium hominis ”.

37 Erat autem diēbus docēns in templō, noctibus vērō exiēns **morābātur** in monte, quī vocātur Olīvētī.

38 Et **omnis** **populus** mānicābat ad eum in templō audīre eum.

## 22

1 Appropinquābat autem diēs fēstus Azȳmōrum, quī dīcitur **Pascha**.

2 Et quaerēbant prīncipēs sacerdōtum et scrībae quōmodo eum interficerent; timēbant vērō plēbem.

3 Intrāvit autem Satanās in Iūdam, quī cognōminābātur Iscarioth, ūnum dē Duodecim;

4 et abiit et **locūtus** **est** cum prīncipibus sacerdōtum et magistrātibus, quemadmodum illum trāderet eīs.

5 Et gāvīsī sunt et **pāctī** sunt pecūniam illī dare.

6 Et spopondit et quaerēbat opportūnitātem, ut eīs trāderet illum **sine** **turbā**.

7 **Venit** autem diēs Azȳmōrum, in **quā** necesse erat **occīdī** **Pascha**.

8 Et mīsit Petrum et Iōannem dīcēns: “ Euntēs **parātē** nōbīs **Pascha**, ut mandūcēmus ”.

9 At illī dīxērunt **eī**: “**Ubi** vīs **pārēmus**? ”.

10 Et dīxit ad eōs: “ Ecce, introeuntibus vōbīs in cīvitātem, occurret vōbīs homō amphoram aquae portāns; sequiminī eum in domum, in quam intrat.

11 Et **dicētis** patrī familiās **domūs**: “Dīcit tibi Magister: **Ubi** **est** dēversōrium, ubi **Pascha** cum discipulīs meīs mandūcem?”.

12 Ipse vōbīs ostendet cēnāculum magnum strātum; ibi **parātē** ”.

13 Euntēs autem invēnērunt, sīcut dīxit illīs, et parāvērunt **Pascha**.

14 Et cum **facta** **esset** **hōra**, discubuit, et apostolī cum eō.

15 Et ait illīs: “ Dēsīderiō dēsīderāvī **hoc** **Pascha** mandūcāre vōbīscum, antequam patiar.

16 **Dīcō** enim vōbīs: Nōn mandūcābō illud, dōnec impleātur in rēgnō Deī ”.

17 Et acceptō calice, grātiās ēgit et dīxit: “ Accipite **hoc** et dīvidite inter vōs.

18 **Dīcō** enim vōbīs: Nōn bibam āmodo dē generātiōne **vītis**, dōnec rēgnum Deī veniat ”.

19 Et acceptō pāne, grātiās ēgit et frēgit et **dedit** eīs dīcēns: “ **Hoc** **est** corpus meum, quod prō vōbīs datur. **Hoc** facite in meam commemorātiōnem ”.

20 Similiter et calicem, postquam cēnāvit, dīcēns: “ **Hic** calix novum testāmentum **est** in sanguine meō, quī prō vōbīs funditur.

21 Vērumtamen ecce **manus** **trādentis** mē mēcum **est** in **mēnsā**;

22 et quidem Fīlius hominis, secundum quod dēfīnītum **est**, vādit; vērumtamen vae illī hominī, per quem trāditur! ”.

23 Et ipsī coepērunt **quaerere** inter sē, **quis** **esset** ex eīs, quī **hoc** factūrus **esset**.

24 **Facta** **est** autem et contentiō inter eōs, **quis** eōrum vidērētur **esse** maior.

25 Dīxit autem eīs: “ **Rēgēs** gentium dominantur eōrum; et, quī potestātem habent super eōs, beneficī vocantur.

26 Vōs autem nōn sīc, sed quī maior **est** in vōbīs, fīat sīcut iūnior; et, quī praecessor **est**, sīcut ministrātor.

27 Nam **quis** maior **est**: quī recumbit, an quī ministrat? **Nōnne** quī recumbit? Ego autem in **mediō** vestrum sum, sīcut quī ministrat.

28 Vōs autem **estis**, quī permānsistis mēcum in tentātiōnibus meīs;

29 et ego dispōnō vōbīs, sīcut disposuit mihi Pater meus rēgnum,

30 ut **edātis** et bibātis super mēnsam meam in rēgnō meō et sedeātis super thronōs iūdicantēs duodecim **tribus** Isrāēl.

31 Simōn, Simōn, ecce Satanās expetīvit vōs, ut crībrāret sīcut trīticum;

32 ego autem rogāvī prō tē, ut nōn dēficiat **fidēs** **tua**. Et tū, aliquandō conversus, cōnfirmā frātrēs tuōs ”.

33 Quī dīxit **eī**: “ Domine, tēcum **parātus** sum et in carcerem et in mortem īre ”.

34 Et ille dīxit: “ **Dīcō** tibi, Petre, nōn cantābit hodiē gallus, dōnec ter abnegēs nōsse mē ”.

35 Et dīxit eīs: “ Quandō mīsī vōs **sine** sacculō et **pērā** et calceāmentīs, numquid aliquid dēfuit vōbīs? ”. At illī dīxērunt: “ Nihil ”.

36 Dīxit ergō eīs: “ Sed nunc, quī habet sacculum, tollat, similiter et pēram; et, quī nōn habet, vēndat tunicam suam et emat gladium.

37 **Dīcō** enim vōbīs: **Hoc**, quod scrīptum **est**, oportet implērī in mē, illud: “Cum iniūstīs dēputātus **est**”. Etenim **ea**, quae sunt dē mē, adimplētiōnem habent ”.

38 At illī dīxērunt: “ Domine, ecce gladiī duo **hic** ”. At ille dīxit eīs: “ **Satis** **est** ”.

39 Et **ēgressus** ībat secundum cōnsuētūdinem in montem Olīvārum; secūtī sunt autem illum et discipulī.

40 Et cum pervēnisset ad locum, dīxit illīs: “ **Ōrāte**, nē intrētis in tentātiōnem ”.

41 Et ipse āvulsus **est** ab eīs, quantum **iactus** **est** lapidis, et, positīs genibus, ōrābat

42 dīcēns: “ Pater, sī vīs, trānsfer calicem istum ā mē; vērumtamen nōn **mea** voluntās sed **tua** fīat ”.

43 Appāruit autem illī angelus dē caelō cōnfortāns eum. Et **factus** in **agōniā** prōlixius ōrābat.

44 Et **factus** **est** sūdor eius sīcut guttae sanguinis **dēcurrentis** in terram.

45 Et cum surrēxisset ab ōrātiōne et vēnisset ad discipulōs, **invēnit** eōs dormientēs prae **trīstitiā**

46 et ait illīs: “ Quid **dormītis**? Surgite; **ōrāte**, nē intrētis in tentātiōnem ”.

47 Adhūc eō loquente, ecce **turbā**; et, quī vocābātur Iūdās, ūnus dē Duodecim, antecēdēbat eōs et appropinquāvit **Iēsu**, ut ōsculārētur eum.

48 **Iēsus** autem dīxit **eī**: “ **Iūdā**, ōsculō Fīlium hominis trādis? ”.

49 Videntēs autem hī, quī circā ipsum erant, quod futūrum erat, dīxērunt: “ Domine, sī percutimus in gladiō? ”.

50 Et percussit ūnus ex illīs servum prīncipis sacerdōtum et amputāvit auriculam eius dextram.

51 Respondēns autem **Iēsus** ait: “ Sinite usque hūc! ”. Et cum tetigisset auriculam eius, sānāvit eum.

52 Dīxit autem **Iēsus** ad eōs, quī vēnerant ad sē prīncipēs sacerdōtum et **magistrātūs** templī et seniōrēs: “ Quasi ad latrōnem existis cum gladiīs et fustibus?

53 Cum cotīdiē vōbīscum fuerim in templō, nōn extendistis **manūs** in mē; sed haec **est** **hōra** **vestra** et potestās tenebrārum ”.

54 Comprehendentēs autem eum, dūxērunt et intrōdūxērunt in domum prīncipis sacerdōtum. Petrus vērō sequēbātur ā **longē**.

55 Accēnsō autem ignī in **mediō** ātriō et circumsedentibus illīs, sedēbat Petrus in **mediō** eōrum.

56 Quem cum vīdisset **ancilla** quaedam sedentem ad lūmen et eum fuisset **intuita**, dīxit:

57 “ Et **hic** cum illō erat! ”. At ille negāvit eum dīcēns:

58 “ Mulier, nōn **novī** illum! ”. Et post pusillum **alius** vidēns eum dīxit: “ Et tū dē illīs **es**! ”. Petrus vērō ait: “ Ō homō, nōn sum! ”.

59 Et intervāllō factō quasi hōrae ūnīus, **alius** quīdam affirmābat dīcēns: “ **Vērē** et **hic** cum illō erat, nam et Galilaeus **est**! ”.

60 Et ait Petrus: “ Homō, nesciō quid **dīcis**! ”. Et continuō adhūc illō loquente cantāvit gallus.

61 Et conversus Dominus respexit Petrum; et **recordātus** **est** Petrus verbī Dominī, sīcut dīxit **eī**: “ Priusquam gallus cantet hodiē, ter mē negābis ”.

62 Et **ēgressus** forās flēvit **amāre**.

63 Et **virī**, quī tenēbant illum, illūdēbant **eī** caedentēs;

64 et vēlāvērunt eum et interrogābant eum dīcentēs: “ Prophētīzā: **Quis** **est**, quī tē percussit? ”.

65 Et **alia** **multa** blasphēmantēs dīcēbant in eum.

66 Et ut **factus** **est** diēs, convēnērunt seniōrēs **plēbis** et prīncipēs sacerdōtum et scrībae et dūxērunt illum in concilium suum

67 dīcentēs: “ Sī tū **es** Chrīstus, dīc nōbīs ”. Et ait illīs: “ Sī vōbīs dīxerō, nōn crēdētis;

68 sī autem interrogāverō, nōn respondēbitis mihi.

69 Ex **hōc** autem erit Fīlius hominis sedēns ā dextrīs **virtūtis** Deī ”.

70 Dīxērunt autem omnēs: “ Tū ergō **es** Fīlius Deī? ”. Quī ait ad illōs: “ Vōs dīcitis quia ego sum ”.

71 At illī dīxērunt: “ Quid adhūc dēsīderāmus testimōnium? Ipsī enim audīvimus dē ōre eius! ”.

## 23

1 Et surgēns **omnis** multitūdō eōrum dūxērunt illum ad Pīlātum.

2 Coepērunt autem accūsāre illum dīcentēs: “ Hunc **invēnimus** subvertentem gentem nostram et prohibentem **tribūta** dare Caesarī et dīcentem sē Chrīstum rēgem **esse** ”.

3 **Pīlātus** autem interrogāvit eum dīcēns: “ Tū **es** rēx Iūdaeōrum? ”. At ille respondēns ait: “ Tū **dīcis** ”.

4 Ait autem Pīlātus ad prīncipēs sacerdōtum et turbās: “ Nihil inveniō causae in **hōc** homine ”.

5 At illī invalēscēbant dīcentēs: “ Commovet **populum** docēns per ūniversam Iūdaeam et in cipiēns ā **Galilaeā** usque hūc! ”.

6 **Pīlātus** autem audiēns interrogāvit sī homō Galilaeus **esset**;

7 et ut cognōvit quod dē **Hērōdis** potestāte **esset**, remīsit eum ad Hērōdem, quī et ipse Hierosolymīs erat illīs diēbus.

8 Hērōdēs autem, vīsō **Iēsu**, gāvīsus **est** valdē; erat enim cupiēns ex multō tempore **vidēre** eum, eō quod audīret dē illō et spērābat signum aliquod **vidēre** ab eō fierī.

9 Interrogābat autem illum multīs sermōnibus; at ipse nihil illī respondēbat.

10 Stābant etiam prīncipēs sacerdōtum et scrībae cōnstanter accūsantēs eum.

11 Sprēvit autem illum Hērōdēs cum **exercitū** suō et illūsit indūtum veste **albā** et remīsit ad Pīlātum.

12 Factī sunt autem **amīcī** inter sē Hērōdēs et Pīlātus in **ipsā** **diē**; nam anteā inimīcī erant ad invicem.

13 **Pīlātus** autem, **convocātīs** prīncipibus sacerdōtum et magistrātibus et plēbe,

14 dīxit ad illōs: “ Obtulistis mihi hunc hominem quasi āvertentem **populum**, et ecce ego **cōram** vōbīs interrogāns nūllam causam **invēnī** in homine istō ex hīs, in quibus eum **accūsātis**,

15 sed

neque Hērōdēs; remīsit enim illum ad nōs. Et ecce nihil dignum morte āctum **est** **eī**.

16 Ēmendātum ergō illum dīmittam ”.

(17) 18 Exclāmāvit autem **ūniversa** **turba** dīcēns: “ Tolle hunc et dīmitte nōbīs Barabbam! ”,

19 quī erat propter sēditiōnem quandam factam in cīvitāte et homicīdium **missus** in carcerem.

20 Iterum autem Pīlātus **locūtus** **est** ad illōs volēns **dīmittere** **Iēsum**,

21 at illī succlāmābant dīcentēs: “ Crucifīge, crucifīge illum! ”.

22 Ille autem tertiō dīxit ad illōs: “ Quid enim **malī** fēcit iste? Nūllam causam **mortis** inveniō in eō; corripiam ergō illum et dīmittam ”.

23 At illī īnstābant vōcibus magnīs postulantēs, ut crucifīgerētur, et invalēscēbant **vōcēs** eōrum.

24 Et Pīlātus adiūdicāvit fierī petītiōnem eōrum:

25 dīmīsit autem eum, quī propter sēditiōnem et homicīdium **missus** fuerat in carcerem, quem petēbant; **Iēsum** vērō trādidit voluntātī eōrum.

26 Et cum abdūcerent eum, apprehendērunt Simōnem quendam Cȳrēnēnsem venientem dē **vīllā** et imposuērunt illī crucem portāre post **Iēsum**.

27 Sequēbātur autem illum **multa** **turba** **populī** et mulierum, quae plangēbant et lāmentābant eum.

28 Conversus autem ad illās **Iēsus** dīxit: “ Fīliae Ierusālem, nōlīte flēre super mē, sed super vōs ipsās **flētē** et super fīliōs vestrōs,

29 quoniam ecce venient diēs, in quibus **dīcent**: “Beātae sterilēs et ventrēs, quī nōn genuērunt, et **ūbera**, quae nōn lactāvērunt!”.

30 Tunc incipient **dīcere** montibus: “Cadite super nōs!”, et collibus: “Operīte nōs!”,

31 quia sī in viridī lignō haec faciunt, in āridō quid fīet? ”.

32 Dūcēbantur autem et aliī duo nēquam cum eō, ut interficerentur.

33 Et postquam vēnērunt in locum, quī vocātur Calvāriae, ibi crucifīxērunt eum et latrōnēs, ūnum ā dextrīs et alterum ā sinistrīs.

34 **Iēsus** autem dīcēbat: “ Pater, dīmitte illīs, nōn enim sciunt quid faciunt ”.

Dīvidentēs vērō vestīmenta eius mīsērunt sortēs.

35 Et stābat **populus** exspectāns. Et dērīdēbant illum et prīncipēs dīcentēs: “ **Aliōs** salvōs fēcit; sē salvum faciat, sī **hic** **est** Chrīstus Deī **ēlēctūs**! ”.

36 Illūdēbant autem **eī** et mīlitēs accēdentēs, acētum offerentēs illī

37 et dīcentēs: “ Sī tū **es** rēx Iūdaeōrum, salvum tē fac! ”.

38 Erat autem et superscrīptiō super illum: “ **Hic** **est** rēx Iūdaeōrum ”.

39 Ūnus autem dē hīs, quī pendēbant, latrōnibus blasphēmābat eum dīcēns: “ **Nōnne** tū **es** Chrīstus? Salvum fac tēmetipsum et nōs! ”.

40 Respondēns autem alter increpābat illum dīcēns: “ Neque tū timēs Deum, quod in **eādem** damnātiōne **es**?

41 Et nōs quidem **iūstē**, nam **digna** factīs recipimus! **Hic** vērō nihil **malī** gessit ”.

42 Et dīcēbat: “ **Iēsu**, mementō meī, cum **vēnerīs** in rēgnum tuum ”.

43 Et dīxit illī: “ Āmēn **dīcō** tibi: Hodiē mēcum **eris** in paradīsō ”.

44 Et erat iam **ferē** **hōra** **sexta**, et tenebrae factae sunt in **ūniversā** **terrā** usque in hōram nōnam,

45 et obscūrātus **est** sōl, et vēlum templī scissum **est** **medium**.

46 Et clāmāns vōce **magnā** **Iēsus** ait: “ Pater, in **manūs** tuās commendō spīritum meum ”; et haec dīcēns exspīrāvit.

47 Vidēns autem centuriō, quod factum fuerat, glōrificāvit Deum dīcēns: “ **Vērē** **hic** homō iūstus erat! ”.

48 Et **omnis** **turba** eōrum, quī simul aderant ad spectāculum istud et vidēbant, quae fīēbant, percutientēs pectora **sua** revertēbantur.

49 Stābant autem omnēs **notī** eius ā **longē** et mulierēs, quae secūtae erant eum ā **Galilaeā**, haec videntēs.

50 Et ecce vir nōmine Ioseph, quī erat decuriō, vir bonus et iūstus

51 **Hic** nōn cōnsēnserat cōnsiliō et āctibus eōrum — ab Arimathaēā cīvitāte Iūdaeōrum, quī exspectābat rēgnum Deī,

52 **hic** accessit ad Pīlātum et petiit corpus **Iēsu**

53 et dēpositum involvit sindone et posuit eum in monumentō excīsō, in quō nōndum quisquam **positus** fuerat.

54 Et diēs erat Parascēvēs, et sabbatum illūcēscēbat.

55 Subsecūtae autem mulierēs, quae cum ipsō vēnerant dē **Galilaeā**, vīdērunt monumentum et quemadmodum positum erat corpus eius;

56 et revertentēs parāvērunt arōmata et **unguenta** et sabbatō quidem siluērunt secundum mandātum.

## 24

1 **Prīma** autem sabbatōrum, valdē dīlūculō vēnērunt ad monumentum portantēs, quae parāverant, arōmata.

2 Et invēnērunt lapidem revolūtum ā monumentō;

3 et ingressae nōn invēnērunt corpus Dominī **Iēsu**.

4 Et factum **est**, dum mente haesitārent dē istō, ecce duo **virī** stetērunt secus illās in veste fulgentī.

5 Cum timērent autem et dēclīnārent vultum in terram, dīxērunt ad illās: “ Quid quaeritis vīventem cum mortuīs?

6 Nōn **est** **hic**, sed surrēxit. Recordāminī quāliter **locūtus** **est** vōbīs, cum adhūc in **Galilaeā** **esset**,

7 dīcēns: “Oportet Fīlium hominis trādī in **manūs** hominum peccātōrum et crucifīgī et **diē** **tertiā** **resurgere**” ”.

8 Et recordātae sunt verbōrum eius

9 et regressae ā monumentō nūntiāvērunt haec omnia illīs Ūndecim et cēterīs omnibus.

10 Erat autem **Maria** Magdalēne et Ioanna et **Maria** Iacobī; et cēterae cum eīs dīcēbant ad apostolōs haec.

11 Et **vīsa** sunt ante illōs sīcut dēlīrāmentum verba **ista**, et nōn crēdēbant illīs.

12 Petrus autem surgēns cucurrit ad monumentum et prōcumbēns videt linteāmina **sōla**; et rediit ad **suā** mīrāns, quod factum fuerat.

13 Et ecce duo ex illīs ībant **ipsā** **diē** in castellum, quod erat in spatiō stadiōrum sexāgintā ab Ierusalem nōmine Emmāus;

14 et ipsī loquēbantur ad invicem dē hīs omnibus, quae **acciderant**.

15 Et factum **est**, dum fābulārentur et sēcum quaererent, et ipse **Iēsus** appropinquāns ībat cum illīs;

16 oculī autem illōrum tenēbantur, nē eum agnōscerent.

17 Et ait ad illōs: “ Quī sunt hī sermōnēs, quōs cōnfertīs ad invicem ambulantēs? ”. Et stetērunt trīstēs.

18 Et respondēns ūnus, cui **nōmen** Cleopās, dīxit **eī**: “ Tū **sōlus** peregrīnus **es** in Ierusālem et nōn cognōvistī, quae **facta** sunt in **illā** hīs diēbus? ”.

19 Quibus ille dīxit: “ Quae? ”. Et illī dīxērunt **eī**: “ Dē **Iēsu** Nazarēnō, quī fuit vir **prophēta**, potēns in opere et sermōne **cōram** Deō et omnī **populō**;

20 et quōmodo eum trādidērunt summī sacerdōtēs et prīncipēs nostrī in damnātiōnem **mortis** et crucifīxērunt eum.

21 Nōs autem spērābāmus, quia ipse **esset** redēmptūrus Isrāēl; at nunc super haec omnia **tertia** diēs hodiē quod haec **facta** sunt.

22 Sed et mulierēs quaedam ex nostrīs terruērunt nōs, quae ante lūcem fuērunt ad monumentum

23 et, nōn inventō corpore eius, vēnērunt dīcentēs sē etiam vīsiōnem angelōrum vīdisse, quī dīcunt eum **vīvere**.

24 Et abiērunt quīdam ex nostrīs ad monumentum et **ita** invēnērunt, sīcut mulierēs dīxērunt, ipsum vērō nōn vīdērunt ”.

25 Et ipse dīxit ad eōs: “ Ō stultī et tardī **corde** ad crēdendum in omnibus, quae locūtī sunt Prophētae!

26 **Nōnne** haec oportuit patī Chrīstum et intrāre in glōriam suam? ”.

27 Et incipiēns ā Moyse et omnibus **Prophētīs** interpretābātur illīs in omnibus Scrīptūrīs, quae dē ipsō erant.

28 Et appropinquāvērunt castellō, quō ībant, et ipse sē fīnxit longius īre.

29 Et coēgērunt illum dīcentēs: “ **Māne** nōbīscum, quoniam advesperāscit, et **inclīnāta** **est** iam diēs ”. Et intrāvit, ut manēret cum illīs.

30 Et factum **est**, dum recumberet cum illīs, accēpit pānem et benedīxit ac frēgit et porrigēbat illīs.

31 Et apertī sunt oculī eōrum, et cognōvērunt eum; et ipse ēvānuit ab eīs.

32 Et dīxērunt ad invicem: “ **Nōnne** cor nostrum ārdēns erat in nōbīs, dum loquerētur nōbīs in **viā** et aperīret nōbīs Scrīptūrās? ”.

33 Et surgentēs **eādem** **hōrā** regressī sunt in Ierusālem et invēnērunt congregātōs Ūndecim et eōs, quī cum ipsīs erant,

34 dīcentēs: “ Surrēxit Dominus **vērē** et appāruit Simōnī ”.

35 Et ipsī nārrābant, quae **gesta** erant in **viā**, et quōmodo cognōvērunt eum in frāctiōne **pānis**.

36 Dum haec autem loquuntur, ipse stetit in **mediō** eōrum et dīcit eīs: “ Pāx vōbīs! ”.

37 Conturbātī vērō et conterritī exīstimābant sē spīritum **vidēre**.

38 Et dīxit eīs: “ Quid turbātī **estis**, et quārē cōgitātiōnēs ascendunt in **corda** **vestra**?

39 Vidēte **manūs** meās et **pedēs** meōs, quia ipse ego sum! **Palpāte** mē et vidēte, quia **spīritus** carnem et ossa nōn habet, sīcut mē vidētis habēre ”.

40 Et cum **hōc** dīxisset, ostendit eīs **manūs** et **pedēs**.

41 Adhūc autem illīs nōn crēdentibus prae gaudiō et mīrantibus, dīxit eīs: “ Habētis **hic** aliquid, quod mandūcētur? ”.

42 At illī obtulērunt **eī** partem **piscis** assī.

43 Et sūmēns, **cōram** eīs mandūcāvit.

44 Et dīxit ad eōs: “ Haec sunt verba, quae **locūtus** sum ad vōs, cum adhūc essem vōbīscum, quoniam necesse **est** implērī omnia, quae **scrīpta** sunt in **Lēge** Moysis et **Prophētīs** et Psalmīs dē mē ”.

45 Tunc aperuit illīs sēnsum, ut intellegerent Scrīptūrās.

46 Et dīxit eīs: “ Sīc scrīptum **est**, Chrīstum patī et **resurgere** ā mortuīs **diē** **tertia**,

47 et praedicārī in nōmine eius paenitentiam in remissiōnem peccātōrum in omnēs gentēs, incipientibus ab Ierusālem.

48 Vōs **estis** testēs hōrum.

49 Et ecce ego mittō prōmissum Patrīs meī in vōs; vōs autem sedēte in cīvitāte, quoadusque induāminī virtūtem ex altō ”.

50 Ēdūxit autem eōs forās usque in Bethāniam et, **ēlevātīs** manibus **suīs**, benedīxit eīs.

51 Et factum **est**, dum benedīceret illīs, recessit ab eīs et ferēbātur in caelum.

52 Et ipsī adōrāvērunt eum et regressī sunt in Ierusālem cum gaudiō magnō

53 et erant semper in templō benedīcentēs Deum.

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24)


