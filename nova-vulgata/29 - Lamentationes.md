LĀMENTĀTIŌNĒS 

1 2 3 4 5

1  

1 ALEPH. Quōmodo **sedet** **sōla**

cīvitās **plēna** **populō**!

**Facta** **est** quasi **viduā**

**dominā** gentium;

prīnceps prōvinciārum

**facta** **est** sub tribūtō.

2 BETH. Plōrāns plōrat in nocte,

et lacrimae eius in māxillīs eius;

nōn **est** quī cōnsōlētur eam

ex omnibus **carīs** eius:

omnēs **amīcī** eius sprēvērunt eam

et factī sunt **eī** inimīcī.

3 GHIMEL. Migrāvit Iūdās prae afflīctiōne

et multitūdine **servitūtis**;

habitat inter gentēs

nec **invēnit** requiem:

omnēs persecūtōrēs eius apprehendērunt eam

inter angustiās.

4 DALETH. Viae **Sīōn** lūgent,

eō quod nōn sint quī veniant ad sollemnitātem;

omnēs portae eius dēstrūctae,

sacerdōtēs eius gementēs,

virginēs eius afflīctae,

et **ipsa** **oppressa** amāritūdine.

5 HĒ. Factī sunt hostēs eius in caput,

inimīcī eius in sēcūritāte,

quia Dominus afflīxit eam

propter multitūdinem inīquitātum eius;

parvulī eius ductī sunt captīvī

ante faciem **trībulantīs**.

6 VAŪ. Et **ēgressus** **est** ā **fīliā** **Sīōn**

**omnis** decor eius;

factī sunt prīncipēs eius velut cervī

nōn invenientēs **pāscua**

et abiērunt absque fortitūdine

ante faciem **persequentīs**.

7 ZAIN. **Recordāta** **est** Ierusālem

diērum afflīctiōnis suae et peregrīnātiōnis,

omnium dēsīderābilium suōrum,

quae habuerat ā diēbus antīquīs,

cum caderet **populus** eius in manū hostīlī,

et nōn **esset** auxiliātor;

vīdērunt eam hostēs

et dērīsērunt interitum eius.

8 HETH. Peccātum peccāvit Ierusālem,

proptereā **abōminābilis** **facta** **est**;

omnēs, quī glōrificābant eam, sprēvērunt illam,

quia vīdērunt ignōminiam eius:

**ipsa** autem gemēns

**conversa** **est** retrōrsum.

9 TETH. Sordēs eius in fimbriīs eius,

nec **recordāta** **est** **fīnis** **suī**;

**dēposita** **est** vehementer,

nōn habēns cōnsōlātōrem.

“ Vidē, Domine, afflīctiōnem meam, quoniam ērēctus **est** inimīcus! ”.

10 IOD. **Manum** suam mīsit **hostis**

ad omnia dēsīderābilia eius,

quia vīdit gentēs

ingressās sānctuārium suum,

dē quibus praecēperās,

nē intrārent in ecclēsiam tuam.

11 CAPH. **Omnis** **populus** eius gemēns

et quaerēns pānem;

dedērunt **pretiōsa** quaeque prō cibō

ad refocillandam animam.

“ Vidē, Domine, et cōnsīderā,

quoniam **facta** sum **vīlis**!

12 LAMED. Ō vōs omnēs, quī **trānsītis** per viam,

attendite et vidēte,

sī **est** dolor sīcut dolor meus,

quem parāvit mihi,

quō afflīxit mē Dominus

in **diē** īrae furōris **suī**.

13 MEM. Dē excelsō mīsit ignem,

in ossa **mea** immīsit eum;

expandit rēte pedibus meīs,

convertit mē retrōrsum:

posuit mē dēsōlātam,

**tōtā** **diē** maerōre cōnfectam.

14 NUN. Vigilāvit super inīquitātēs meās,

in manū eius convolūtae sunt

et impositae collō meō;

dēbilitāvit virtūtem meam:

**dēdit** mē Dominus in manū,

dē **quā** nōn poterō **surgere**.

15 SAMECH. Sprēvit omnēs fortēs meōs

Dominus in **mediō** meī;

vocāvit adversum mē conventum,

ut contereret iuvenēs meōs:

torcular calcāvit Dominus

virginī fīliae Iūdae.

16 **AIN**. Idcircō ego plōrāns,

et oculus meus dēdūcēns aquās,

quia **longē** **factus** **est** ā mē cōnsōlātor

reficiēns animam meam;

factī sunt fīliī meī dēsōlātī,

quoniam invaluit inimīcus ”.

17 PHĒ. Expandit **Sīōn** **manūs** suās,

nōn **est** quī cōnsōlētur eam;

mandāvit Dominus adversum Iācōb

in circuitū eius hostēs eius:

**facta** **est** Ierusālem

quasi **pollūtā** mēnstruīs inter eōs.

18 SĀDE. “ Iūstus **est** Dominus,

quia contrā **os** eius **rebellis** fuī.

**Audītē**, obsecrō, ūniversī **populī**,

et vidēte dolōrem meum:

virginēs meae et iuvenēs meī

abiērunt in captīvitātem.

19 COPH. Vocāvī amīcōs meōs,

et ipsī dēcēpērunt mē;

sacerdōtēs meī et senēs meī

in urbe cōnsūmptī sunt,

quia quaesiērunt cibum sibi,

ut refocillārent animam suam.

20 RĒS. Vidē, Domine, quoniam trībulor;

efferbuērunt vīscera **mea**,

subversum **est** cor meum in memetipsā,

quoniam valdē **rebellis** fuī;

**foris** orbāvit mē gladius

et domī mors.

21 SĪN. Audī, quia ingemīscō ego,

et nōn **est** quī cōnsōlētur mē;

omnēs inimīcī meī audiērunt **mālum** meum,

laetātī sunt quoniam tū fēcistī.

Addūc diem, quem prōclāmāstī,

et fīent similēs meī.

22 THAŪ. Ingrediātur omne **malum** eōrum **cōram** tē,

et fac eīs,

sīcut fēcistī mihi

propter omnēs inīquitātēs meās;

multī enim **gemitūs** meī,

et cor meum maerēns ”.

2  

1 ALEPH. Quōmodo obtēxit cālīgine in furōre suō

Dominus fīliam **Sīōn**!

Prōiēcit dē caelō in terram

glōriam Isrāēl

et nōn **est** **recordātus** scabellī pedum suōrum

in **diē** furōris **suī**.

2 BETH. Praecipitāvit Dominus

nec pepercit omnia **pāscua** Iācōb;

dēstrūxit in furōre suō

mūnītiōnēs fīliae Iūdae;

dēiēcit in terram, polluit

rēgnum et prīncipēs eius.

3 GHIMEL. Cōnfrēgit in **īrā** furōris **suī**

omne **cornu** Isrāēl;

āvertit retrōrsum dexteram suam

ā faciē inimīcī

et succendit in Iācōb quasi ignem flammae

**dēvorantis** in gȳrō.

4 DALETH. Tetendit arcum suum quasi inimīcus,

firmāvit dexteram suam quasi **hostis**

et **occīdit** omne,

quod pulchrum erat vīsū,

in tabernāculō fīliae **Sīōn**;

effūdit quasi ignem indignātiōnem suam.

5 HĒ. **Factus** **est** Dominus velut inimīcus,

dēglūtīvit Isrāēl,

dēglūtīvit omnia moenia eius,

dissipāvit mūnītiōnēs eius

et multiplicāvit in **fīliā** Iūdae

maerōrem et maestitiam.

6 VAŪ. Et dissipāvit quasi hortum saepem suam,

dēmōlītus **est** tabernāculum suum; oblīviōnī trādidit Dominus in **Sīōn** fēstīvitātem et sabbatum

et dēspexit in indignātiōne furōris **suī**

rēgem et sacerdōtem.

7 ZAIN. Reppulit Dominus altāre suum,

maledīxit sānctuāriō suō;

trādidit in manū inimīcī

mūrōs domōrum eius:

**vōcem** dedērunt in domō Dominī

sīcut in **diē** sollemnī.

8 HETH. Cōgitāvit Dominus dissipāre

mūrum fīliae **Sīōn**;

tetendit fūniculum,

nōn āvertit **manum** suam ā perditiōne;

et in lūctum redēgit antemūrāle et mūrum:

pariter ēlanguērunt.

9 TETH. Dēfīxae sunt in **terrā** portae eius;

perdidit et contrīvit vectēs eius.

Rēx eius et prīncipēs eius in gentibus;

nōn **est** lēx,

et prophētae eius nōn invēnērunt

vīsiōnem ā Dominō.

10 IOD. Sēdērunt in **terrā**,

conticuērunt senēs fīliae **Sīōn**,

cōnspersērunt cinere **capita** **sua**,

accīnctī sunt ciliciīs;

abiēcērunt in terram **capita** **sua**

virginēs Ierusalem.

11 CAPH. Dēfēcērunt prae lacrimīs oculī meī,

efferbuērunt vīscera **mea**;

**effūsum** **est** in **terrā** iecur meum

super contrītiōne fīliae **populī** meī,

cum dēficeret parvulus et lactāns

in **platēīs** oppidī.

12 LAMED. Mātribus **suīs** dīxērunt:

“ **Ubi** **est** trīticum et vīnum? ”,

cum dēficerent quasi vulnerātī

in **platēīs** cīvitātis,

cum exhālārent animās suās

in sinū mātrum suārum.

13 MEM. Cui comparābō tē vel cui assimilābō tē,

**fīlia** Ierusalem?

Cui exaequābō tē et cōnsōlābor tē, virgō **fīlia** **Sīōn**?

**Magna** **est** enim velut mare contrītiō **tua**;

**quis** medēbitur tuī?

14 NUN. Prophētae tuī vīdērunt tibi **falsa** et **stulta**

nec aperiēbant inīquitātem tuam,

ut converterent sortem tuam;

vīdērunt autem tibi ōrācula

mendāciī et sēductiōnis.

15 SAMECH. Plausērunt super tē manibus

omnēs trānseuntēs per viam;

sībilāvērunt et mōvērunt caput suum

super fīliam Ierusālem:

“ Haeccīne **est** urbs, quam vocābant perfectum **decorem**,

gaudium ūniversae terrae? ”.

16 PHĒ. Aperuērunt super tē **os** suum

omnēs inimīcī tuī;

sībilāvērunt et fremuērunt dentibus

et dīxērunt: “ Dēvorāvimus;

ēn **ista** **est** diēs, quam exspectābāmus:

**invenīmus**, vīdimus ”.

17 **AIN**. Fēcit Dominus, quae cōgitāvit;

complēvit sermōnem suum,

quem praecēperat ā diēbus antīquīs:

dēstrūxit et nōn pepercit.

Et laetificāvit super tē inimīcum

et exaltāvit **cornū** hostium tuōrum.

18 SĀDE. Clāmet cor tuum ad Dominum

super mūrōs fīliae **Sīōn**;

dēdūc quasi torrentem lacrimās

per diem et noctem.

Nōn dēs requiem tibi,

neque taceat **pūpilla** oculī tuī.

19 COPH. Cōnsurge, lāmentāre in nocte

in prīncipiō vigiliārum,

effunde sīcut aquam cor tuum

ante cōnspectum Dominī;

**levā** ad eum **manūs** tuās

prō **animā** parvulōrum tuōrum,

quī dēfēcērunt in famē

in **capite** omnium compitōrum.

20 RĒS. “ Vidē, Domine, et cōnsīderā,

cui **fēcerīs** **ita**;

ergōne comedent mulierēs frūctum suum,

parvulōs dīligenter fovendōs?

Num **occīdētur** in sānctuāriō Dominī

sacerdōs et **prophēta**?

21 SĪN. Iacuērunt in **terrā** **foris**

puer et senex;

virginēs meae et iuvenēs meī

**cecidērunt** in gladiō:

interfēcistī in **diē** furōris tuī,

percussistī nec misertus **es**.

22 THAŪ. Vocāstī quasi ad diem sollemnem,

quī terrērent mē dē circuitū,

et nōn fuit in **diē** furōris Dominī,

quī effugeret et relinquerētur:

quōs fōvī et ēnūtrīvī,

inimīcus meus cōnsūmpsit eōs ”.

3  

1 ALEPH. Ego vir vidēns paupertātem meam

in **virgā** indignātiōnis eius.

2 ALEPH. Mē mināvit et addūxit

in tenebrās et nōn in lūcem.

3 ALEPH. Tantum in mē vertit et convertit

**manum** suam **tōtā** **diē**.

4 BETH. Cōnsūmpsit pellem meam et carnem meam,

contrīvit ossa **mea**.

5 BETH. Aedificāvit in gȳrō meō

et **circumdedit** mē felle et labōre.

6 BETH. In tenebrōsīs collocāvit mē

quasi mortuōs sempiternōs.

7 GHIMEL. Circumaedificāvit adversum mē, ut nōn ēgrediar,

aggravāvit compedem meum.

8 GHIMEL. Sed et cum clāmāverō et rogāverō,

exclūsit ōrātiōnem meam.

9 GHIMEL. Conclūsit viās meās lapidibus quadrīs,

sēmitās meās subvertit.

10 DALETH. Ursus īnsidiāns **factus** **est** mihi,

**leō** in **absconditis**.

11 DALETH. Sēmitās meās subvertit et cōnfrēgit mē,

posuit mē dēsōlātam.

12 DALETH. Tetendit arcum suum et posuit mē

quasi signum ad sagittam.

13 HĒ. Mīsit in rēnibus meīs

fīliās pharetrae suae.

14 HĒ. **Factus** sum in dērīsum omnī **populō** meō,

canticum eōrum **tōtā** **diē**.

15 HĒ. Replēvit mē amāritūdinibus,

inēbriāvit mē absinthiō.

16 VAŪ. Et frēgit in **glāreā** dentēs meōs,

dēpressit mē cinere.

17 VAŪ. Et **repulsa** **est** ā pāce **anima** **mea**,

**oblītus** sum bonōrum.

18 VAŪ. Et dīxī: “ Periit splendor meus et spēs **mea** ā Dominō ”.

19 ZAIN. Recordāre paupertātis et peregrīnātiōnis meae,

absinthiī et fellis.

20 ZAIN. **Memoria** memor **est**

et tābēscit in mē **anima** **mea**.

21 ZAIN. Haec recolam in **corde** meō,

ideō spērābō.

22 HETH. Misericordiae Dominī, quia nōn sumus cōnsūmptī,

quia nōn dēfēcērunt miserātiōnēs eius.

23 HETH. Novae sunt omnī **māne**,

**magna** **est** **fidēs** **tua**.

24 HETH. “ Pars **mea** Dominus, dīxit **anima** **mea**;

proptereā exspectābō eum ”.

25 TETH. Bonus **est** Dominus spērantibus in eum,

animae quaerentī illum.

26 TETH. Bonum **est** praestōlārī cum silentiō

salūtāre Dominī.

27 TETH. Bonum **est** **virō**, cum portāverit

iugum ab **adulēscentiā** **suā**.

28 IOD. Sedēbit sōlitārius et tacēbit,

cum istud impōnitur **eī**.

29 IOD. Pōnet in pulvere **os** suum,

sī forte sit spēs.

30 IOD. Dabit percutientī sē māxillam,

saturābitur opprobriīs.

31 CAPH. Quia nōn repellet in sempiternum

Dominus.

32 CAPH. Quia sī afflīxit, et miserēbitur

secundum multitūdinem misericordiārum suārum.

33 CAPH. Nōn enim humiliat ex **corde** suō

et afflīgit fīliōs hominum.

34 LAMED. **Conterere** sub pedibus **suīs**

omnēs vīnctōs terrae.

35 LAMED. Dēclīnāre iūdicium **virī**

in cōnspectū **vultūs** Altissimī.

36 LAMED. **Pervertere** hominem in iūdiciō suō,

num Dominus haec ignōrat?

37 MEM. **Quis** **est** iste, quī dīxit, et factum **est**?

Dominus nōn iussit?

38 MEM. Ex ōre Altissimī **nōnne** ēgrediuntur

et **mala** et **bona**?

39 MEM. Quid murmurābit homō vīvēns,

vir prō **peccātīs** **suīs**?

40 NUN. “ Scrūtēmur viās nostrās et quaerāmus

et revertāmur ad Dominum.

41 NUN. **Levēmus** **corda** **nostra** cum manibus

ad Dominum in caelōs.

42 NUN. Nōs **inīquē** ēgimus et rebellēs fuimus;

idcircō tū **inexōrābilis** fuistī.

43 SAMECH. Operuistī in furōre et percussistī nōs;

**occīdistī** nec pepercistī.

44 SAMECH. Opposuistī nūbem tibi,

nē trānseat ōrātiō.

45 SAMECH. In ērādīcātiōnem et abiectiōnem posuistī nōs

in **mediō** **populōrum**.

46 PHĒ. Aperuērunt super nōs **os** suum

omnēs inimīcī nostrī.

47 PHĒ. **Formīdō** et **fovea** **facta** **est** nōbīs,

vastātiō et contrītiō ”.

48 PHĒ. Rīvōs aquārum dēdūcit oculus meus

in contrītiōne fīliae **populī** meī.

49 **AIN**. Oculus meus lacrimās effundit nec tacet,

eō quod nōn sit requiēs.

50 **AIN**. Dōnec respiciat et videat

Dominus dē caelīs.

51 **AIN**. Oculus meus afflīgit animam meam

prae cūnctīs fīliābus **urbis** meae.

52 SĀDE. Vēnātiōne vēnātī sunt mē quasi avem

inimīcī meī grātīs.

53 SĀDE. Perdidērunt in lacū vītam meam

et iēcērunt lapidēs super mē.

54 SĀDE. Inundāvērunt aquae super caput meum,

dīxī: “ Periī ”.

55 COPH. Invocāvī **nōmen** tuum, Domine,

dē profunditāte **lacūs**.

56 COPH. **Vōcem** meam audīstī: “ Nē āvertās

aurem tuam ā singultū meō et clāmōribus ”.

57 COPH. Appropinquāstī in **diē**, quandō invocāvī tē,

dīxistī: “ Nē timeās ”.

58 RĒS. Iūdicāstī, Domine, causam animae meae,

redēmistī vītam meam.

59 RĒS. Vīdistī, Domine, afflīctiōnem meam;

iūdicā iūdicium meum.

60 RĒS. Vīdistī omnem furōrem eōrum, ūniversās cōgitātiōnēs eōrum adversum mē.

61 SĪN. Audīstī opprobrium eōrum, Domine,

omnēs cōgitātiōnēs eōrum adversum mē.

62 SĪN. **Labiā** īnsurgentium mihi et meditātiōnēs eōrum

adversum mē **tōtā** **diē**.

63 SĪN. Sessiōnem eōrum et resurrēctiōnem eōrum vidē;

ego sum psalmus eōrum.

64 THAŪ. Reddēs eīs vicem, Domine,

iuxtā **opera** manuum suārum.

65 THAŪ. Dabis eīs dūritiam **cordis**,

exsecrātiōnem tuam.

66 THAŪ. **Persequeris** in furōre et conterēs eōs

sub caelīs tuīs, Domine.

4  

1 ALEPH. Quōmodo obscūrātum **est** aurum,

mūtātum **est** obryzum optimum!

Dispersī sunt lapidēs sānctī

in **capite** omnium **platēārum**.

2 BETH. Fīliī **Sīōn** inclitī

et ponderātī aurō prīmō,

quōmodo reputātī sunt in vāsa **testea**,

opus manuum figulī!

3 GHIMEL. Sed et thoēs nūdāvērunt mammam,

lactāvērunt catulōs suōs;

**fīlia** **populī** meī **crūdēlis**

quasi **strūthiō** in dēsertō.

4 DALETH. Adhaesit **lingua** **lactantis**

ad **palātum** eius in sitī;

parvulī petiērunt pānem,

et nōn erat quī frangeret eīs.

5 HĒ. Quī vēscēbantur **voluptuōsē**,

interiērunt in viīs;

quī nūtriēbantur in coccinīs,

amplexātī sunt **stercora**.

6 VAŪ. Et maior **effecta** **est** inīquitās fīliae **populī** meī

peccātō Sodomae,

quae **subversa** **est** in mōmentō,

et nōn labōrābant in **eā** **manus**.

7 ZAIN. Candidiōrēs nazaraeī eius nive,

nitidiōrēs **lacte**,

rubicundiōrēs in corpore coralliīs,

sapphīrus **aspectus** eōrum.

8 HETH. **Dēnigrāta** **est** super carbōnēs faciēs eōrum,

et nōn sunt cognitī in **platēīs**:

adhaesit **cutis** eōrum ossibus,

aruit et **facta** **est** quasi lignum.

9 TETH. **Melius** fuit occīsīs gladiō

quam interfectīs famē,

quoniam istī extābuērunt cōnsūmptī

ā sterilitāte terrae.

10 IOD. **Manūs** mulierum misericordium

coxērunt fīliōs suōs:

factī sunt cibus eārum

in contrītiōne fīliae **populī** meī.

11 CAPH. Complēvit Dominus furōrem suum,

effūdit īram indignātiōnis suae;

et succendit ignem in **Sīōn**,

quī dēvorāvit fundāmenta eius.

12 LAMED. Nōn crēdidērunt **rēgēs** terrae

et ūniversī habitātōrēs **orbis**,

quoniam ingrederētur **hostis** et inimīcus

per portās Ierusālem.

13 MEM. Propter **peccāta** prophētārum eius

et inīquitātēs sacerdōtum eius,

quī effūdērunt in **mediō** eius

sanguinem iūstōrum.

14 NUN. Errāvērunt caecī in **platēīs**,

pollūtī sunt in sanguine,

**ita** ut nēmō posset **attingere**

laciniās eōrum.

15 SAMECH. “ Recēdite! Pollūtus **est** ”, clāmāvērunt eīs;

“ Recēdite, ābīte, nōlīte **tangere**! ”.

Cum fugerent et errārent, dīxērunt inter gentēs:

“ Nōn addent **ultrā** ut incolant ”.

16 PHĒ. Faciēs Dominī dispersit eōs,

nōn addet ut respiciat eōs;

faciēs sacerdōtum nōn respexērunt

neque **senum** misertī sunt.

17 **AIN**. Adhūc dēficiunt oculī nostrī

ad auxilium nostrum vānum?

In **speculā** **nostrā** respeximus

ad gentem, quae salvāre nōn potest.

18 SĀDE. Īnsidiātī sunt vestīgiīs nostrīs,

nē īrēmus per **platēās** nostrās.

“ Appropinquāvit **fīnis** noster, complētī sunt diēs nostrī,

quia **venit** **fīnis** noster ”.

19 COPH. Vēlōciōrēs fuērunt persecūtōrēs nostrī

aquilīs caelī;

super montēs persecūtī sunt nōs,

in dēsertō īnsidiātī sunt nōbīs.

20 RĒS. **Spīritus** **ōris** nostrī, **ūnctus** Dominī,

**captus** **est** in foveīs eōrum,

dē quō dīcēbāmus: “ Sub **umbrā** **suā**

vīvēmus in gentibus ”.

21 SĪN. Gaudē et laetāre, **fīlia** Edom,

quae habitās in **terrā** Us;

ad tē **quoque** perveniet calix,

inēbriāberis atque nūdāberis.

22 THAŪ. **Complēta** **est** inīquitās **tua**, **fīlia** **Sīōn**,

nōn addet **ultrā** ut trānsmigret tē;

vīsitāvit inīquitātem tuam, **fīlia** Edom,

discooperuit **peccāta** **tua**.

5  

1 Recordāre, Domine, quid **acciderit** nōbīs;

**intuēre** et respice opprobrium nostrum.

2 Hērēditās **nostra** **versa** **est** ad aliēnōs,

**domūs** nostrae ad extrāneōs.

3 Pūpillī factī sumus absque patre,

mātrēs nostrae quasi viduae.

4 Aquam nostram **pecūniā** bibimus,

ligna **nostra** pretiō **comparāmus**.

5 Iugum in cervīcibus nostrīs mināmur;

**lassīs** nōn datur requiēs.

6 Aegyptiīs **dedimus** **manum** et Assyriīs,

ut saturārēmur pāne.

7 Patrēs nostrī peccāvērunt et nōn sunt,

et nōs inīquitātēs eōrum portāmus.

8 Servī dominantur nostrī;

nōn **est** quī redimat dē manū eōrum.

9 Vītae nostrae perīculō **afferīmus** pānem nōbīs

ā faciē gladiī in dēsertō.

10 **Pellīs** **nostrā** quasi clībanus **exusta** **est**

propter aestum **famis**.

11 Mulierēs in **Sīōn** humiliāvērunt

et virginēs in cīvitātibus Iūdae.

12 Prīncipēs manū eōrum suspēnsī sunt;

faciēs **senum** honōrem nōn habuērunt.

13 Adulēscentēs molam portāvērunt,

et puerī sub lignīs corruērunt.

14 Senēs dēficiunt dē portīs,

iuvenēs dē chorō psallentium.

15 Dēfēcit gaudium **cordis** nostrī;

**versus** **est** in lūctum chorus noster.

16 **Cecidit** **corōna** **capitis** nostrī;

vae nōbīs, quia peccāvimus!

17 Proptereā maestum factum **est** cor nostrum,

ideō contenebrātī sunt oculī nostrī,

18 propter montem **Sīōn**, quia dēsōlātus **est**:

vulpēs ambulant in eō.

19 Tū autem, Domine, in aeternum permanēbis,

solium tuum in generātiōnem et generātiōnem.

20 Quārē in perpetuum **oblīvīsceris** nostrī,

dērelinquēs nōs in longitūdinem diērum?

21 Converte nōs, Domine, ad tē, et convertēmur;

innovā diēs nostrōs sīcut ā prīncipiō.

22 Ergōne prōiciēns reppulistī nōs,

īrātus **es** contrā nōs vehementer?


