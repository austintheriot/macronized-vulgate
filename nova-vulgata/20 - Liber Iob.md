# **LIBER** IOB

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22)
[23](#23) [24](#24) [25](#25) [26](#26) [27](#27) [28](#28) [29](#29) [30](#30) [31](#31) [32](#32) [33](#33) [34](#34) [35](#35) [36](#36) [37](#37) [38](#38) [39](#39) [40](#40) [41](#41) [42](#42)

## 1

1 Vir erat in **terrā** Us nōmine Iob, et erat vir ille simplex et rēctus ac timēns Deum et recēdēns ā **malō**.

2 **Nātī**que sunt **eī** septem fīliī et trēs fīliae.

3 Et fuit possessiō eius septem **mīlia** ovium et tria **mīlia** camēlōrum, **quīngenta** **quoque** **iuga** boum et quīngentae asinae ac **familia** **multa** nimis; eratque vir ille magnus inter omnēs Orientālēs.

4 Et ībant fīliī eius et faciēbant convīvium per domōs ūnusquisque in **diē** suō; et mittentēs vocābant trēs sorōrēs suās, ut comederent et biberent cum eīs.

5 Cumque in orbem trānsīssent diēs convīviī, mittēbat ad eōs Iob et sānctificābat illōs; cōnsurgēnsque dīlūculō offerēbat holocausta prō singulīs. Dīcēbat enim: “ Nē forte peccāverint fīliī meī et benedīxerint Deō in cordibus **suīs** ”. Sīc faciēbat Iob cūnctīs diēbus.

6 Quādam autem **diē**, cum vēnissent fīliī Deī, ut assisterent **cōram** Dominō, affuit inter eōs etiam **Satan**.

7 Cui dīxit Dominus: “ Unde **venīs**? ”. Quī respondēns ait: “ Circuīvī terram et perambulāvī eam ”.

8 Dīxitque Dominus ad eum: “ Numquid cōnsīderāstī servum meum Iob, quod nōn sit **eī** **similis** in **terrā**, homō simplex et rēctus ac timēns Deum et recēdēns ā **malō**? ”.

9 Cui respondēns **Satān** ait: “ Numquid Iob frūstrā timet Deum?

10 **Nōnne** tū vāllāstī eum ac domum eius ūniversamque substantiam per circuitum, operibus manuum eius benedīxistī, et possessiō eius crēvit in **terrā**?

11 Sed extende paululum **manum** tuam et tange **cūncta**, quae **possidet**, **nisi** in faciem benedīxerit tibi ”.

12 Dīxit ergō Dominus ad **Satan**: “ Ecce, **ūniversa**, quae habet, in manū **tuā** sunt; tantum in eum nē extendās **manum** tuam ”. **Ēgressus**que **est** **Satān** ā faciē Dominī.

13 Cum autem quādam **diē** fīliī et fīliae eius comederent et biberent vīnum in domō frātris **suī** prīmōgenitī,

14 nūntius **venit** ad Iob, quī dīceret: “ Bovēs arābant, et asinae pāscēbantur iuxtā eōs;

15 et irruērunt Sabaeī tulēruntque eōs et puerōs percussērunt gladiō, et ēvāsī ego **sōlus**, ut nūntiārem tibi ”.

16 Cumque adhūc ille loquerētur, **venit** alter et dīxit: “ **Ignis** Deī **cecidit** ē caelō et ussit ovēs puerōsque cōnsūmpsit, et **effūgī** ego **sōlus**, ut nūntiārem tibi ”.

17 Sed et illō adhūc loquente, **venit** **alius** et dīxit: “ Chaldaeī fēcērunt trēs turmās et invāsērunt camēlōs et tulērunt eōs necnōn et puerōs percussērunt gladiō, et ego **fūgī** **sōlus**, ut nūntiārem tibi ”.

18 Adhūc loquēbātur ille, et ecce **alius** intrāvit et dīxit: “ Fīliīs tuīs et fīliābus vēscentibus et bibentibus vīnum in domō frātris **suī** prīmōgenitī,

19 **repente** ventus vehemēns irruit ā regiōne dēsertī et concussit quattuor angulōs **domūs**; quae corruēns oppressit līberōs tuōs, et mortuī sunt, et **effūgī** ego **sōlus**, ut nūntiārem tibi ”.

20 Tunc surrēxit Iob et scidit vestīmenta **sua** et, tōnsō **capite**, corruēns in terram adōrāvit

21 et dīxit:

“ Nūdus **ēgressus** sum dē uterō mātris meae

et nūdus revertar illūc.

Dominus **dēdit**, Dominus abstulit; sīcut Dominō placuit, **ita** factum **est**:

sit **nōmen** Dominī benedictum ”.

22 In omnibus hīs nōn peccāvit Iob labiīs **suīs** neque stultum quid contrā Deum **locūtus** **est**.

## 2

1 Factum **est** autem, cum quādam **diē** vēnissent fīliī Deī, ut stārent **cōram** Dominō, **venit** **quoque** **Satān** inter eōs, ut stāret in cōnspectū eius.

2 Dīxit Dominus ad **Satan**: “ Unde **venīs**? ”. Quī respondēns ait: “ Circuīvī terram et perambulāvī eam ”.

3 Et dīxit Dominus ad **Satan**: “ Numquid cōnsīderāstī servum meum Iob, quod nōn sit **eī** **similis** in **terrā**, vir simplex et rēctus ac timēns Deum et recēdēns ā **malō** et adhūc retinēns innocentiam? Tū autem commōvistī mē adversus eum, ut afflīgerem eum frūstrā ”.

4 Cui respondēns **Satān** ait: “ **Pellem** prō pelle et **cūncta**, quae habet, homō dabit prō **animā** **suā**.

5 Aliōquīn mitte **manum** tuam et tange **os** eius et carnem; et tunc vidēbis, sī in faciem benedīcet tibi ”.

6 Dīxit ergō Dominus ad **Satan**: “ Ecce, in manū **tuā** **est**; vērumtamen animam illīus **servā** ”.

7 **Ēgressus** igitur **Satān** ā faciē Dominī, percussit Iob ulcere pessimō ā **plantā** **pedis** usque ad verticem eius.

8 Quī **testa** saniem rādēbat, sedēns in sterquilīniō.

9 Dīxit autem illī uxor **sua**:

“ Adhuctu **permanēs** in simplicitāte **tuā**?

Benedic Deō et **morere** ”.

10 Quī ait ad illam:

“ Quasi **ūna** dē stultīs mulieribus

**locūta** **es**!

Sī **bona** suscēpimus dē manū Deī,

**mala** quārē nōn suscipiāmus? ”.

In omnibus hīs nōn peccāvit Iob labiīs **suīs**.

11 Igitur, audientēs trēs **amīcī** Iob omne **malum**, quod **accidisset** **eī**, vēnērunt singulī dē locō suō, Eliphaz Themanītēs et Baldad Suhītēs et Sophar Naamathītēs. Condīxerant enim, ut pariter venientēs vīsitārent eum et cōnsōlārentur.

12 Cumque ēlevāssent procul oculōs suōs, nōn cognōvērunt eum et exclāmantēs plōrāvērunt; **scissīs**que vestibus, sparsērunt pulverem super caput suum in caelum.

13 Et sēdērunt cum eō in **terrā** septem diēbus et septem noctibus, et nēmō loquēbātur **eī** verbum; vidēbant enim dolōrem **esse** vehementem.

## 3

1 Post haec aperuit Iob **os** suum et maledīxit diēī suō

2 et **locūtus** **est**:

3 “ Pereat diēs, in **quā** **nātus** sum,

et nox, in **quā** dictum **est**: “**Conceptus** **est** homō”.

4 Diēs ille vertātur in tenebrās;

nōn requīrat eum Deus dēsuper,

et nōn illūstrētur lūmine.

5 Obscūrent eum tenebrae et **umbra** **mortis**;

occupet eum cālīgō,

et involvātur amāritūdine.

6 Noctem illam tenebrōsus turbō possideat;

nōn computētur in diēbus annī

nec numerētur in mēnsibus.

7 Sit nox **illa** **sōlitāria** nec laude **digna**;

8 maledīcant **eī**, quī maledīcunt diēī,

quī parātī sunt suscitāre Leviathān.

9 Obtenebrentur stēllae crepusculī eius;

exspectet lūcem, et nōn sit,

nec videat palpebrās aurōrae,

10 quia nōn conclūsit ōstia ventris, quī portāvit mē,

nec abstulit **mala** ab oculīs meīs.

11 Quārē nōn in **vulvā** mortuus sum?

**Ēgressus** ex uterō nōn statim periī?

12 Quārē exceptus genibus?

Cūr lactātus ūberibus?

13 Nunc enim dormiēns silērem

et somnō meō requiēscerem

14 cum rēgibus et cōnsulibus terrae,

quī aedificant sibi sōlitūdinēs,

15 aut cum prīncipibus, quī **possident** aurum

et replent domōs suās argentō.

16 Aut sīcut abortīvum absconditum nōn subsisterem,

vel quī conceptī nōn vīdērunt lūcem.

17 Ibi impiī cessāvērunt ā tumultū,

et ibi requiēvērunt fessī rōbore.

18 Et quondam vīnctī pariter **sine** **molestiā**

nōn audiērunt **vōcem** exāctōris.

19 Parvus et magnus ibi sunt,

et servus **līber** ā dominō suō.

20 Quārē **miserō** **data** **est** lūx,

et **vītā** hīs, quī in amāritūdine animae sunt?

21 Quī exspectant mortem, et nōn **venit**,

et effodiunt quaerentēs illam **magis** quam thēsaurōs;

22 gaudentque vehementer

et laetantur sepulcrō.

23 **Virō**, cuius **abscondita** **est** **via**,

et **circumdedit** eum Deus tenebrīs.

24 Antequam comedam, suspīrō,

et quasi inundantēs aquae sīc **rugītus** meus.

25 Quia timor, quem timēbam, **ēvenit** mihi,

et, quod verēbar, **accidit**.

26 Nōn dissimulāvī, nōn siluī, nōn quiēvī,

et **venit** super mē indignātiō ”.

## 4

1 Respondēns autem Eliphaz Themanītēs dīxit:

2 “ Sī **coeperīmus** loquī tibi, forsitan **molestē** accipiēs;

sed conceptum sermōnem **tenēre** **quis** poterit?

3 Ecce, docuistī multōs

et **manūs** lassās rōborāstī;

4 vacillantēs cōnfirmāvērunt sermōnēs tuī,

et genua trementia cōnfortāstī.

5 Nunc autem **venit** super tē **plāga**, et dēfēcistī;

tetigit tē, et conturbātus **es**.

6 **Nōnne** timor tuus **est** **fīdūcia** **tua**,

spēs **tua** **est** perfectiō viārum tuārum?

7 Recordāre, obsecrō tē, **quis** umquam innocēns periit,

aut quandō rēctī dēlētī sunt?

8 quīn potius vīdī eōs, quī operantur inīquitātem

et sēminant dolōrēs et metunt eōs,

9 flante Deō perisse,

et spīritū īrae eius **esse** cōnsūmptōs.

10 **Rugītus** leōnis et vōx leaenae

et dentēs catulōrum leōnum contrītī sunt.

11 **Leō** periit, eō quod nōn habēret praedam,

et catulī leōnis dissipātī sunt.

12 Porrō ad mē **fūrtīvē** verbum dēlātum **est**,

et suscēpit **auris** **mea** sussurrum eius.

13 In horrōre vīsiōnis nocturnae,

quandō **solet** sopor occupāre hominēs,

14 pavor tenuit mē et tremor,

et omnia ossa **mea** **perterrita** sunt.

15 Et cum **spīritūs**, mē praesente, trānsīret,

inhorruērunt **pilī** **carnis** meae.

16 Stetit quīdam, cuius nōn agnōscēbam vultum,

imāgō **cōram** oculīs meīs,

et **vōcem** quasi aurae **lēnis** audīvī:

17 “Numquid homō Deī comparātiōne iustificābitur,

aut factōre suō pūrior erit vir?”.

18 Ecce, in servīs **suīs** fīdūciam nōn habet

et in angelīs **suīs** reperit prāvitātem.

19 Quantō **magis** hī, quī habitant domōs **lūteās**,

quōrum fundāmentum **est** in pulvere.

Cōnsūmentur velut **tinea**!

20 Dē **māne** usque ad vesperam succīdentur

et, quia nūllus intellegit, in aeternum perībunt.

21 **Nōnne** ēvulsum **est** reliquum eōrum ab eīs?

Morientur, et nōn in **sapientiā**.

## 5

1 Vocā ergō, sī **est** quī tibi respondeat!

Ad quem sānctōrum **converterīs**?

2 **Vērē** stultum interficit **īrācundia**,

et **fatuum** **occīdit** **invidia**.

3 Ego vīdī stultum **firmā** rādīce

et maledīxī **sedī** eius statim.

4 **Longē** fīent fīliī eius ā salūte

et conterentur in **portā**, et nōn erit quī ēruat.

5 Cuius messem famēlicus comedet,

et ipsum rapiet **armātus**, et bibent sitientēs dīvitiās eius.

6 Quia nōn ēgreditur ex pulvere **nēquitia**,

et dē humō nōn oritur dolor.

7 Sed homō generat labōrem,

et avēs ēlevant volātum.

8 Quam ob rem ego dēprecābor Dominum

et ad Deum pōnam ēloquium meum,

9 quī facit **magna** et īnscrūtābilia

et mīrābilia absque numerō;

10 quī dat pluviam super faciem terrae

et irrigat aquīs **rūra**;

11 quī pōnit humilēs in **sublīme**

et maerentēs ērigit **sospitātē**;

12 quī dissipat cōgitātiōnēs malignōrum,

nē possint implēre **manūs** eōrum, quod coeperant;

13 quī apprehendit sapientēs in **āstūtiā** eōrum

et cōnsilium prāvōrum dissipat.

14 Per diem incurrent tenebrās

et, quasi in nocte, sīc palpābunt in merīdiē.

15 Porrō salvum faciet egēnum ā gladiō **ōris** eōrum

et dē manū violentī pauperem;

16 et erit egēnō spēs,

inīquitās autem contrahet **os** suum.

17 Beātus homō, quī corripitur ā Deō;

increpātiōnem ergō **Omnipotentīs** nē reprobēs.

18 Quia ipse vulnerat et medētur,

percutit, et **manūs** eius sānābunt.

19 In sex trībulātiōnibus līberābit tē,

et in septem nōn tanget tē **mālum**.

20 In famē ēruet tē dē morte

et in bellō dē manū gladiī.

21 Ā flagellō linguae **absconderis**

et nōn timēbis vastātiōnem, cum vēnerit.

22 In vastitāte et famē rīdēbis

et bēstiās terrae nōn formīdābis.

23 Sed cum lapidibus campī **pactum** tuum,

et bēstiae terrae pācificae erunt tibi.

24 Et sciēs quod pācem habeat tabernāculum tuum,

et vīsitāns habitātiōnem tuam nōn **falleris**.

25 Sciēs **quoque** quoniam multiplex erit sēmen tuum,

et prōgeniēs **tua** quasi **herba** terrae.

26 Ingrediēris in **abundantiā** sepulcrum,

sīcut īnfertur acervus trīticī in tempore suō.

27 Ecce **hoc**, ut investīgāvimus, **ita** **est**;

oboedī illī et tū sapiās tibi ”.

## 6

1 Respondēns autem Iob dīxit:

2 “ Utinam appendērētur aegrītū dō **mea**,

et calamitātem meam assūmerent in **statērā**!

3 Nunc vērō **arēna** **maris** haec gravior **appāret**,

inde verbīs meīs haesitō.

4 Quia sagittae **Omnipotentis** in mē sunt,

quārum venēnum ēbibit **spīritus** meus;

et terrōrēs Deī mīlitant contrā mē. 5 Numquid rugiet onager, cum habuerit herbam?

Aut mūgiet bōs, cum ante praesēpe plēnum steterit?

6 Aut poterit **comēdī** īnsulsum, quod nōn **est** sale **conditum**?

Aut poterit gustārī **herba** **īnsulsa**?

7 Quae prius nōlēbat **tangere** **animā** **meā**,

nunc prae **angustiā** cibī meī sunt.

8 **Quis** det, ut veniat petītiō **mea**,

et, quod exspectō, tribuat mihi Deus?

9 Utinam Deus mē conterat;

solvat **manum** suam et succīdat mē!

10 Et haec mihi sit cōnsōlātiō,

et exsultābō vel in pavōre, quī nōn parcat,

nec cēlābō sermōnēs Sānctī.

11 Quae **est** enim fortitūdō **mea**, ut sustineam?

Aut **quis** **fīnis** meus, ut patienter agam?

12 Num fortitūdō lapidum, fortitūdō **mea**?

Num **carō** **mea** **aēnea** **est**?

13 An nōn **est** auxilium mihi in mē,

et virtūs **quoque** **remōta** **est** ā mē?

14 Quī tollit ab amīcō suō misericordiam,

timōrem **Omnipotentis** dērelinquit.

15 Frātrēs meī mentītī sunt mē

sīcut alveus torrentium, quī ēvānēscunt

16 nigrēscentēs glaciē,

cum ingruit super eōs nix.

17 Tempore, quō diffluunt, ārēscunt

et, ut incaluerit, solvuntur dē locō suō.

18 Dēflectunt viātōrum turmae dē viīs **suīs**,

ascendentēs per dēsertum pereunt.

19 **Commeātus** Thema cōnsīderāvērunt,

viātōrēs **Sabā** spērāvērunt in eīs.

20 Cōnfūsī sunt, quia spērāvērunt;

vēnērunt eō usque, et pudōre coopertī sunt.

21 **Ita** nunc vōs factī **estis** mihi;

videntēs **plāgam** meam, timētis.

22 Numquid dīxī: Afferte mihi

et dē **substantiā** **vestrā** **dōnātē** mihi?

23 vel: **Līberātē** mē dē manū **hostis**

et dē manū rōbustōrum ēruite mē?

24 Docēte mē, et ego tacēbō,

et, sī quid forte ignōrāvī, īnstruite mē.

25 Quārē dētrāxistis sermōnibus vēritātis,

cum ē vōbīs nūllus sit, quī possit **arguere** mē?

26 Ad increpandum tantum ēloquia **concinnātis**,

sed in ventum verba dēspērātī.

27 Super pūpillum irruitis

et **subvertere** nītiminī amīcum vestrum.

28 Nunc, quaesō, convertiminī ad mē,

et in faciem vestram nōn mentiar.

29 Revertite! **Nūlla** erit improbitās.

Revertite! Adhūc praesēns **adest** **iūstitiā** **meā**.

30 **Est**ne in **linguā** **meā** improbitās?

An **palātum** meum nōn discernit nēquitiam?

## 7

1 **Nōnne** **mīlitia** **est** **vīta** hominis super terram,

et sīcut diēs mercennāriī diēs eius?

2 Sīcut servus dēsīderat umbram,

et sīcut mercennārius praestōlātur mercēdem suam,

3 sīc et ego habuī mēnsēs vacuōs

et noctēs labōriōsās ēnumerāvī mihi.

4 Sī dormierō, **dīcam**: Quandō cōnsurgam?

Et rūrsum exspectābō vesperam

et replēbor dolōribus usque crepusculum.

5 **Indūta** **est** **carō** **mea** putrēdine et sordibus pulveris;

**cutis** **mea** scinditur et diffluit.

6 Diēs meī vēlōcius trānsiērunt quam **nāvicula** **texentis**

et cōnsūmptī sunt dēficiente fīlō.

7 Mementō quia ventus **est** **vīta** **mea**,

et nōn revertētur oculus meus, ut videat **bona**.

8 Nec aspiciet mē **vīsus** hominis;

oculī tuī in mē, et nōn subsistam.

9 Sīcut cōnsūmitur nūbēs et pertrānsit,

sīc, quī dēscenderit ad īnferōs, nōn ascendet

10 nec revertētur **ultrā** in domum suam,

neque cognōscet eum amplius locus eius.

11 Quāpropter et ego nōn parcam **ōrī** meō;

loquar in trībulātiōne **spīritūs** meī, cōnfābulābor cum amāritūdine animae meae.

12 Numquid mare ego sum aut cētus,

quia posuistī super mē cūstōdiam?

13 Sī dīxerō: Cōnsōlābitur mē lectulus meus,

et assūmet strātum meum querēlam meam,

14 terrēbis mē per **somnia**

et per vīsiōnēs horrōre concutiēs.

15 Quam ob rem ēligit suspendium **animā** **meā**,

et mortem ossa **mea**.

16 Dēspērāvī; nēquāquam **ultrā** iam vīvam.

**Parce** mihi, nihil enim sunt diēs meī.

17 Quid **est** homō, quia magnificās eum?

Aut quid appōnis ergā eum cor tuum?

18 Vīsitās eum dīlūculō

et singulīs mōmentīs probās illum.

19 Usquequō nōn āvertēs oculōs ā mē?

Nec dīmittis mē, ut glūtiam salīvam meam?

20 Peccāvī; quid faciam tibi,

ō cūstōs hominum?

Quārē posuistī mē contrārium tibi, et **factus** sum mihimetipsī **gravis**?

21 Cūr nōn tollis peccātum meum

et quārē nōn aufers inīquitātem meam?

Ecce, nunc in pulvere dormiam;

et, sī **manē** mē **quaesierīs**, nōn subsistam! ”.

## 8

1 Respondēns autem Baldad Suhītēs dīxit:

2 “ Usquequō **loqueris** tālia,

et **spīritus** vehemēns sermōnēs **ōris** tuī?

3 Numquid Deus supplantat iūdicium,

aut Omnipotēns subvertit, quod iūstum **est**?

4 Et sī fīliī tuī peccāvērunt **eī**,

et dīmīsit eōs in manū inīquitātis suae,

5 tū tamen, sī dīlūculō **cōnsurrēxerīs** ad Deum

et Omnipotentem **fuerīs** dēprecātus,

6 sī mundus et rēctus **incesserīs**,

statim ēvigilābit ad tē

et pācātum reddet habitāculum iūstitiae tuae;

7 in tantum ut, sī priōra **tua** fuerint **parva**,

et **novissima** **tua** multiplicentur nimis.

8 Interrogā enim generātiōnem **prīstinam**

et dīligenter investīgā patrum memoriam.

9 Hesternī quippe sumus et ignōrāmus,

quoniam sīcut **umbra** diēs nostrī sunt super terram.

10 **Nōnne** ipsī docēbunt tē, loquentur tibi

et dē **corde** suō prōferent ēloquia?

11 Numquid virēre potest scirpus absque ūmōre,

aut **crēscere** cārectum **sine** **aquā**?

12 Cum adhūc sit in **flōre**, nec carpātur manū,

ante omnēs herbās ārēscit.

13 Sīc viae omnium, quī oblīvīscuntur Deum,

et spēs impiī perībit.

14 Cuius spēs fīlum tenue,

et sīcut **tēla** arāneārum **fīdūcia** eius.

15 Innītētur super domum suam et nōn stābit;

fulciet eam et nōn cōnsurget.

16 Ūmectus vidētur, antequam veniat sōl,

et in hortō suō germen eius ēgrediētur.

17 Super acervum petrārum rādīcēs eius dēnsābuntur,

et inter lapidēs commorābitur.

18 Sī absorbuerit eum dē locō suō,

negābit eum et **dīcet**: “Nōn **nōvī** tē”.

19 Haec **est** enim **laetitia** viae eius,

ut rūrsum dē **terrā** aliī germinentur.

20 Deus nōn prōiciet simplicem

nec porriget **manum** malignīs,

21 dōnec impleātur rīsū **os** tuum,

et **labia** **tua** iūbilō.

22 Quī ōdērunt tē, induentur cōnfūsiōne,

et tabernāculum impiōrum nōn subsistet ”.

## 9

1 Et respondēns Iob ait:

2 “ **Vēre** sciō quod **ita** sit,

et quōmodo iustificābitur homō compositus Deō?

3 Sī voluerit **contendere** cum eō,

nōn poterit **eī** respondēre ūnum prō mīlle.

4 Sapiēns **corde** **est** et **fortis** rōbore;

**quis** restitit **eī**, et pācem habuit?

5 Quī trānstulit montēs, et nesciērunt hī, quōs subvertit in furōre suō.

6 Quī commovet terram dē locō suō,

et columnae eius concutiuntur.

7 Quī praecipit **sōlī**, et nōn oritur,

et stēllās claudit quasi sub signāculō.

8 Quī extendit caelōs **sōlus**

et graditur super **flūctūs** **maris**.

9 Quī facit Arctūrum et Ōrīōna

et Hyadas et interiōra austrī.

10 Quī facit **magna** et incomprehēnsibilia

et mīrābilia, quōrum nōn **est** numerus.

11 Sī vēnerit ad mē, nōn vidēbō eum;

sī abierit, nōn intellegam.

12 Sī **repente** arripiet, **quis** eum impediet?

Vel **quis** **dīcere** potest: “Quid **facis**?”.

13 Deus nōn retinet īram suam,

et sub eō curvantur **auxilia** Rahab.

14 Quantus ergō sum ego, ut respondeam **eī**

et loquar dēlēctīs verbīs cum eō?

15 Quia, etiamsī iūstus essem, nōn respondērem,

sed meum iūdicem dēprecārer;

16 et, cum invocantem exaudierit mē,

nōn crēdam quod audierit **vōcem** meam.

17 In turbine enim conteret mē

et multiplicābit **vulnera** **mea** etiam **sine** **causā**.

18 Nōn concēdit **requiēscere** spīritum meum

et implet mē amāritūdinibus.

19 Sī fortitūdō quaeritur, rōbustissimus **est**;

sī iūdicium, **quis** eum arcesserit?

20 Sī iustificāre mē voluerō, **os** meum condemnābit mē;

sī innocentem ostenderō, prāvum mē comprobābit.

21 Etiamsī simplex fuerō, **hoc** ipsum ignōrābit **anima** **mea**,

et contemnam vītam meam.

22 Ūnum **est**, quod **locūtus** sum:

Et innocentem et impium ipse cōnsūmit.

23 Sī **subitō** flagellum **occīdat**,

dē afflīctiōne innocentium rīdēbit.

24 **Terra** **data** **est** in **manūs** impiī,

vultum iūdicum eius operit;

quod sī nōn ille **est**, **quis** ergō **est**?

25 Diēs meī vēlōciōrēs fuērunt cursōre:

fūgērunt et nōn vīdērunt bonum;

26 pertransiērunt quasi nāvēs arundineae,

sīcut **aquila** volāns ad ēscam.

27 Cum dīxerō: Oblīvīscar maerōrem meum,

commūtābō faciem meam et **hilarīs** fīam,

28 vereor omnēs dolōrēs meōs,

sciēns quod nōn **iustificāverīs** mē.

29 Sī autem et sīc impius sum,

quārē frūstrā labōrāvī?

30 Sī **lōtūs** fuerō quasi aquīs **nivīs**,

et lixīvō mundāverō **manūs** meās,

31 tamen sordibus intingēs mē,

et abōminābuntur mē vestīmenta **mea**.

32 Neque enim **virō**, quī **similis** meī **est**, respondēbō;

nec vir, quōcum in iūdiciō contendam.

33 Nōn **est** quī utrumque valeat **arguere**

et **pōnere** **manum** suam in ambōbus.

34 Auferat ā mē virgam suam,

et pavor eius nōn mē terreat.

35 Loquar et nōn timēbō eum;

quia sīc nōn mēcum ipse sum.

## 10

1 Taedet animam meam vītae meae;

dīmittam adversum mē ēloquium meum,

loquar in amāritūdine animae meae.

2 **Dīcam** Deō: Nōlī mē condemnāre,

indicā mihi cūr mē **ita** iūdicēs.

3 Numquid bonum tibi vidētur, sī opprimās mē

et calumniēris mē, opus manuum tuārum,

et super cōnsilium impiōrum arrīdeās?

4 Numquid oculī carneī tibi sunt,

aut, sīcut videt homō, et tū vidēbis?

5 Numquid sīcut diēs hominis diēs tuī,

et annī tuī sīcut **hūmāna** sunt tempora,

6 ut quaerās inīquitātem meam

et peccātum meum scrūtēris,

7 cum sciās quia nihil impium fēcerim,

et sit nēmō, quī dē manū **tuā** possit **ēruere**?

8 **Manus** tuae fēcērunt mē

et plasmāvērunt mē **tōtum** in circuitū;

et sīc **repente** praecipitās mē?

9 Mementō, quaesō, quod sīcut **lutum** **fēcerīs** mē

et in pulverem **redūcēs** mē.

10 **Nōnne** sīcut lac mulsistī mē

et sīcut cāseum mē coāgulāstī?

11 **Pellē** et carnibus vestīstī mē;

ossibus et nervīs compēgistī mē.

12 Vītam et misericordiam tribuistī mihi,

et vīsitātiō **tua** cūstōdīvit spīritum meum.

13 Licet haec **celēs** in **corde** tuō,

tamen sciō haec in animō tuō versārī.

14 Sī peccāverim, observās mē

et ab inīquitāte **meā** mundum mē **esse** nōn **patēris**.

15 Et sī impius fuerō, vae mihi **est**;

et sī iūstus, nōn **levābō** caput,

saturātus afflīctiōne et **miseriā**.

16 Sī **superbiā** extollar, quasi catulum leōnis capiēs mē

et iterum mīrābilem tē exhibēbis in mē.

17 Īnstaurās testēs tuōs contrā mē

et multiplicās īram tuam adversum mē,

et poenae mīlitant in mē.

18 Quārē dē **vulvā** ēdūxistī mē?

Quī utinam cōnsūmptus essem, nē oculus mē vidēret!

19 Fuissem quasi nōn essem,

dē uterō **trānslātūs** ad tumulum.

20 Numquid nōn paucitās diērum meōrum fīniētur brevī?

Dīmitte ergō mē, ut refrīgerem paululum dolōrem meum,

21 antequam vādam, et nōn revertar,

ad terram tenebrārum et umbrae **mortis**,

22 terram cālīginis et tenebrārum,

ubi **umbra** **mortis** et nūllus ōrdō,

sed sempiternus horror inhabitat ”.

## 11

1 Respondēns autem Sophar Naamathītēs dīxit:

2 “ Numquid illī, quī **multa** loquitur, nōn et respondētur?

Aut vir verbōsus iustificābitur?

3 Vāniloquium tuum virōs tacēre faciet,

et, cum cēterōs **irrīserīs**, ā nūllō cōnfūtāberis?

4 Dīxistī enim: “Pūrus **est** sermō meus,

et mundus sum in cōnspectū tuō”.

5 Atque utinam Deus ipse loquerētur tēcum

et aperīret **labiā** **suā** tibi,

6 ut ostenderet tibi **sēcrēta** sapientiae

et **arcāna** **cōnsilia** eius,

et intellegerēs quod multō **minōrā** quaerat ā tē,

quam merētur inīquitās **tua**.

7 Forsitan vestīgia Deī comprehendēs

et usque ad perfectum Omnipotentem reperiēs?

8 Excelsior caelō **est**, et quid faciēs?

Profundior īnfernō, et quid cognōscēs?

9 Longior **terrā** **mēnsūrā** eius

et lātior marī.

10 Sī subverterit vel conclūserit et coarctāverit,

**quis** contrādīcet **eī**?

11 Ipse enim nōvit hominum vānitātem;

et vidēns inīquitātem **nōnne** cōnsīderat?

12 Sed et vir vacuus cordātus fit,

et homō tamquam pullum onagrī nāscitur.

13 Tū autem, sī cor tuum **firmāverīs**

et **expanderīs** ad eum **manūs** tuās,

14 sī inīquitātem, quae **est** in manū **tuā**, **abstulerīs** ā tē,

et nōn mānserit in tabernāculō tuō **iniūstitiā**,

15 tunc **levāre** **poteris** faciem tuam absque **maculā**

et **eris** **stabilis** et nōn timēbis.

16 Miseriae **quoque** **oblīvīsceris**

et quasi aquārum, quae praeteriērunt, recordāberis.

17 Et quasi merīdiānus fulgor cōnsurget tibi ad vesperam,

et, cum tē cālīgine tēctum **putāverīs**, oriēris ut lūcifer.

18 Et habēbis fīdūciam, **prōposita** tibi spē,

et dēfossus sēcūrus dormiēs.

19 Requiēscēs, et nōn erit quī tē exterreat;

et dēprecābuntur faciem tuam plūrimī.

20 Oculī autem impiōrum dēficient,

et effugium perībit ab eīs;

et spēs illōrum exhālātiō animae ”.

## 12

1 Respondēns autem Iob dīxit:

2 “ Ergō vōs **estis** **sōlī** hominēs,

et vōbīscum moriētur **sapientia**.

3 Et mihi **est** cor sīcut et vōbīs,

nec īnferior vestrī sum;

**quis** enim haec, quae nōstis, ignōrat?

4 Quī dērīdētur ab amīcō suō sīcut ego,

invocābit Deum, et exaudiet eum; dērīdētur enim iūstī integritās.

5 **Lampas** **contempta** apud cōgitātiōnēs eōrum, quī **sēcūrī** sunt,

**parāta** iīs, quī vacillant **pede**.

6 **Tranquilla** sunt tabernācula praedōnum

et **sēcūra** iīs, quī prōvocant Deum, iīs, quī Deum tenent manū **suā**.

7 Nīmīrum interrogā iūmenta, et docēbunt tē,

et volātilia caelī, et indicābunt tibi.

8 **Loquēre** terrae, et docēbit tē;

et nārrābunt piscēs **maris**.

9 **Quis** ignōrat in omnibus hīs

quod **manus** Dominī **hoc** fēcerit?

10 In cuius manū **anima** **omnis** **vīventis**

et **spīritus** ūniversae **carnis** hominis.

11 **Nōnne** **aurīs** verba dīiūdicat,

et **palātum** cibum sibi gustat?

12 In senibus **est** **sapientia**,

et in longaevīs **prūdentia**.

13 Apud ipsum **est** **sapientia** et fortitūdō;

ipse habet cōnsilium et intellegentiam.

14 Sī dēstrūxerit, nēmō **est**, quī aedificet;

sī inclūserit hominem, nūllus **est**, quī aperiat.

15 Sī continuerit aquās, ārēscent;

et, sī ēmīserit eās, subvertent terram.

16 Apud ipsum **est** fortitūdō et **sapientia**;

ipse nōvit et dēcipientem et eum quī dēcipitur.

17 Indūcit cōnsiliāriōs spoliātōs

et iūdicēs in stupōrem.

18 Balteum rēgum dissolvit

et praecingit fūne **rēnēs** eōrum.

19 Indūcit sacerdōtēs spoliātōs

et optimātēs supplantat,

20 commūtāns **labium** vērācium

et doctrīnam **senum** auferēns.

21 Effundit dēspectiōnem super prīncipēs

et cingulum fortium relaxat.

22 Quī revēlat **profunda** dē tenebrīs

et prōdūcit in lūcem umbram **mortis**.

23 Quī multiplicat gentēs et perdit eās

et subversās in integrum restituit.

24 Quī immūtat cor prīncipum **populī** terrae et dēcipit eōs

et errāre eōs faciet per invium dēsertum.

25 Palpābunt quasi in tenebrīs et nōn in **lūce**,

et errāre eōs faciet quasi ēbriōs.

## 13

1 Ecce, omnia haec vīdit oculus meus,

et audīvit **auris** **mea**, et intellēxī **singula**.

2 Secundum scientiam vestram, et ego **nōvī**;

nec īnferior vestrī sum.

3 Sed tamen ad Omnipotentem loquar

et disputāre cum Deō cupiō;

4 vōs autem ostendam fabricātōrēs mendāciī,

medicōs vānōs vōs omnēs.

5 Atque utinam tacērētis,

ut sit vōbīs in sapientiam!

6 **Audīte** ergō correptiōnem meam

et contentiōnēs labiōrum meōrum attendite.

7 Numquid prō Deō prōfertis mendācium

et prō illō loquiminī dolōs?

8 Numquid faciem eius accipitis

et prō Deō in iūdiciō **contendere** nītiminī?

9 Aut bonum **est** quod vōs excutiat?

Aut, ut illūditur hominī, illūdētis **eī**?

10 Ipse vōs arguet,

cum in absconditō faciem accipitis.

11 **Nōnne** maiestās eius turbābit vōs,

et terror eius irruet super vōs?

12 Sententiae vestrae sunt prōverbia cineris;

thōrācēs **lūteī** thōrācēs vestrī.

13 Tacēte paulisper, ut loquar ipse,

et trānseat super mē quodcumque.

14 Quārē sūmam carnēs meās dentibus meīs

et animam meam pōnam in manibus meīs?

15 Etiamsī **occīderit** mē, in ipsō spērābō; vērumtamen viās meās in cōnspectū eius arguam.

16 Et **hoc** erit salūs **mea**:

nōn enim veniet in cōnspectū eius **omnis** impius.

17 **Audīte** sermōnem meum

et explicātiōnem meam percipite auribus vestrīs.

18 Ecce iūdicium parāvī;

sciō quod iūstus inveniar.

19 **Quis** **est** quī contendat mēcum?

Tunc enim tacēbō et cōnsummābor.

20 Duo tantum nē faciās mihi,

et tunc ā faciē **tuā** nōn abscondar:

21 **Manum** tuam **longē** fac ā mē,

et **formīdō** **tua** nōn mē terreat.

22 Vocā mē, et ego respondēbō tibi;

aut ipse loquar, et tū respondēbis mihi.

23 Quantās habeō inīquitātēs et **peccāta**?

**Scelera** **mea** et **dēlicta** ostende mihi.

24 Cūr faciem tuam abscondis

et **arbitrāris** mē inimīcum tuum?

25 Contrā folium, quod ventō rapitur, **dūrē** agis

et stipulam siccam **persequeris**.

26 **Scrībīs** enim contrā mē amāritūdinēs

et occupātum mē vīs **peccātīs** adulēscentiae meae.

27 Posuistī in nervō pedem meum

et observāstī omnēs sēmitās meās

et vestīgia pedum meōrum cōnsīderāstī.

28 Quī quasi uter cōnsūmendus sum,

et quasi vestīmentum, quod comeditur ā **tineā**.

## 14

1 Homō **nātus** dē muliere,

brevī vīvēns tempore, commōtiōne satiātur.

2 Quī quasi flōs ēgreditur et ārēscit

et **fugit** velut **umbra** et nōn **permanet**.

3 Et dignum **dūcis** super huiuscemodī aperīre oculōs tuōs

et **addūcere** eum tēcum in iūdicium?

4 **Quis** potest facere mundum dē immundō?

Nē ūnus quidem!

5 Sī statūtī diēs hominis sunt,

et numerus mēnsium eius apud tē **est**,

et cōnstitūtī sunt terminī eius, quōs nōn praeterībit,

6 āverte oculōs tuōs ab eō, ut quiēscat,

dōnec solvat, sīcut mercennārius, diēs suōs.

7 Nam lignum habet spem;

sī praecīsum fuerit, rūrsum virēscet,

et rāmī eius nōn dēficient.

8 Sī senuerit in **terrā** rādīx eius,

et in pulvere ēmortuus fuerit truncus illīus,

9 ad odōrem aquae germinābit

et faciet **comam** quasi novellae.

10 Homō vērō cum mortuus fuerit et dēbilitātur,

exspīrat homō et, ubi, quaesō, **est**?

11 Recēdent aquae dē marī,

et fluvius vacuēfactus ārēscet;

12 sīc homō, cum dormierit, nōn resurget:

dōnec atterātur caelum, nōn ēvigilābit

nec cōnsurget dē somnō suō.

13 **Quis** mihi **hoc** tribuat, ut in īnfernō sēpōnās mē

et abscondās mē, dōnec pertranseat **furor** tuus,

et cōnstituās mihi tempus, in quō recordēris meī?

14 Putāsne mortuus homō rūrsum vīvat?

Cūnctīs diēbus, quibus nunc mīlitō,

exspectārem, dōnec veniat immūtātiō **mea**.

15 Vocārēs mē, et ego respondērem tibi;

opus manuum tuārum requīrerēs.

16 Tū quidem nunc **gressūs** meōs dīnumerārēs,

sed parcerēs **peccātīs** meīs.

17 Signārēs quasi in sacculō **dēlicta** **mea**,

sed dealbārēs inīquitātem meam.

18 Mōns cadēns **dēcidit**,

et saxum trānsfertur dē locō suō;

19 lapidēs excavant aquae,

et alluviōne **terra** inundātur:

et spem hominis perdēs.

20 Praevalēs adversus eum, et in perpetuum trānsiet;

immūtās faciem eius et ēmittis eum.

21 Sīve nōbilēs fuerint fīliī eius, nōn nōvit;

sīve ignōbilēs, nōn intellegit.

22 Attamen **carō** eius, dum vīvet, dolet,

et **anima** illīus super sēmetipsō lūget ”.

## 15

1 Respondēns autem Eliphaz Themanītēs dīxit:

2 “ Numquid sapiēns respondēbit **sapientia** **ventōsa**

et implēbit ventō ūrente stomachum suum?

3 Arguēns verbīs, quae nihil prōsunt,

et sententiīs, quae nihil iuvant?

4 Tū autem pietātem dissolvis

et dētrahis meditātiōnī **cōram** Deō.

5 Docet enim inīquitās **tua** **os** tuum,

et assūmis linguam callidōrum.

6 Condemnābit tē **os** tuum et nōn ego,

et **labia** **tua** respondēbunt tibi.

7 Numquid prīmus homō tū **nātus** **es**

et ante collēs fōrmātus?

8 Numquid cōnsilium Deī audīstī

et tibi attrahis sapientiam?

9 Quid nōstī, quod nōs ignōrēmus?

Quid intellegis, quod nōs nesciāmus?

10 Et senēs et antīquī sunt inter nōs,

multō vetustiōrēs quam pater tuus.

11 Numquid **parum** tibi sunt cōnsōlātiōnēs Deī?

Et verbum **lēne** tēcum factum?

12 Quid tē ēlevat cor tuum,

et cūr attonitōs habēs oculōs?

13 Quid vertis contrā Deum spīritum tuum

et prōfers dē ōre tuō huiuscemodī sermōnēs?

14 Quid **est** homō, ut immaculātus sit,

et ut iūstus appāreat **nātus** dē muliere?

15 Ecce, sānctīs **suīs** nōn **fīdit**,

et caelī nōn sunt mundī in cōnspectū eius;

16 quantō **magis** **abōminābilis** et corruptus homō,

quī bibit quasi aquam inīquitātem.

17 Ostendam tibi, audī mē;

quod vīdī, nārrābō tibi,

18 quod sapientēs cōnfitentur,

et nōn cēlāvērunt eōs patrēs eōrum:

19 quibus **sōlis** **data** **est** **terra**,

et nōn trānsīvit aliēnus per eōs.

20 Cūnctīs diēbus **suīs** impius cruciātur,

et numerus annōrum incertus **est** tyrannō.

21 **Sonitus** terrōris semper in auribus illīus,

quasi, cum pāx sit, vastātor irruat in eum.

22 Nōn crēdit quod revertī possit dē tenebrīs,

cum sit dēstinātus gladiō.

23 Cum sē mōverit ad quaerendum pānem: “Ubinam?”,

nōvit quod **parātus** sit in manū eius tenebrārum diēs.

24 Terrēbit eum trībulātiō et **angustia**,

vāllābit eum sīcut rēgem, quī praeparātur ad proelium.

25 Tetendit enim adversus Deum **manum** suam,

et contrā Omnipotentem rōborātus **est**.

26 Cucurrit adversus eum ērēctō collō,

spissō scūtō **armātus**.

27 Operuit faciem eius crassitūdō,

et dē lateribus eius **arvīna** dēpendet.

28 Habitāvit in cīvitātibus **dēsōlātīs**

et in domibus dēsertīs, quae in tumulōs sunt redāctae.

29 Nōn dītābitur, nec persevērābit **substantia** eius;

nec mittet in **terrā** rādīcem suam.

30 Nōn recēdet dē tenebrīs;

rāmōs eius ārefaciet **flamma**,

et auferet ventus flōrem eius.

31 Nē crēdat vānitātī errōre **dēceptus**,

quia vānitās erit remūnerātiō eius.

32 Antequam diēs eius impleantur, abscindentur,

et rāmus eius nōn virēscet.

33 Laedētur quasi **vīnea** in prīmō **flōre** botrus eius,

et quasi **olīvā** prōiciēns flōrem suum.

34 Cangregatiō enim impiī **sterilīs**,

et **ignis** dēvorābit tabernācula eōrum, quī **mūnera** libenter accipiunt.

35 Concēpit dolōrem et peperit inīquitātem,

et venter eius praeparat dolōs.

## 16

1 Respondēns autem Iob dīxit:

2 “ Audīvī frequenter tālia!

onsolātōrēs molestī omnēs vōs **estis**.

3 Numquid habēbunt fīnem verba **ventōsa**,

aut quid tē exacerbat, ut respondeās?

4 Poteram et ego similia vestrī loquī,

sī **esset** **anima** **vestra** prō **animā** **meā**!

Concinnārem super vōs sermōnēs

et movērem caput meum super vōs.

5 Rōborārem vōs ōre meō

et mōtum labiōrum meōrum nōn cohibērem.

6 Sī **locūtus** fuerō, nōn quiēscet dolor meus

et, sī tacuerō, nōn recēdet ā mē;

7 nunc autem dēfatīgāvit mē dolor meus,

et tū vastāstī omnem coetum meum.

8 Rūgae meae testimōnium dīcunt contrā mē;

et suscitātur falsiloquus adversus faciem meam contrādīcēns mihi,

9 **Īra** eius discerpsit mē et **adversāta** **est** mihi,

et īnfremuit contrā mē dentibus **suīs**.

**Hostis** meus acuit oculōs suōs in mē.

10 Aperuērunt super mē **ōra** **sua**

et exprobrantēs percussērunt māxillam meam,

simul cōnfertī contrā mē.

11 Conclūdit mē Deus apud inīquum

et manibus impiōrum mē trādit.

12 Ego, ille quondam tranquillus, **repente** contrītus sum.

Tenuit cervīcem meam, cōnfrēgit mē

et posuit mē sibi quasi in signum.

13 **Circumdedit** mē lanceīs **suīs**,

scidit lumbōs meōs, nōn pepercit

et effūdit in **terrā** iecur meum.

14 Dīrūpit mē rumpēns et dīruēns,

irruit in mē quasi gigās.

15 Saccum cōnsuī super cutem meam

et dīmīsī in terram **cornū** meum.

16 Faciēs **mea** rubuit ā flētū,

et palpebrae meae cālīgāvērunt;

17 attamen absque inīquitāte **manūs** meae,

cum habērem mundās precēs.

18 **Terra**, nē operiās sanguinem meum,

neque inveniat in tē locum latendī clāmor meus.

19 Ecce enim in caelō **testis** meus,

et cōnscius meus in excelsīs.

20 Interpretēs meī sunt cōgitātiōnēs meae:

ad Deum stillat oculus meus.

21 Atque utinam sīc iūdicārētur vir cum Deō,

sīcut iūdicātur fīlius hominis cum **collēgā** suō.

22 Ecce enim brevēs annī trānseunt,

et sēmitam, per quam nōn revertar, ambulō.

## 17

1 **Spīritus** meus attenuātus **est**,

diēs meī exstīnctī,

et **sōlum** mihi superest sepulcrum.

2 **Nōnne** irrīsiōnēs circumdant mē,

et in amāritūdinibus **morātur** oculus meus?

3 Pōne pignus prō mē iuxtā tē;

et **quis** umquam spondēns percutiet **manum** meam?

4 Cor eōrum **longē** fēcistī ā **disciplīnā**;

proptereā nōn exaltābuntur.

5 Praedam pollicētur sociīs,

sed oculī fīliōrum eius dēficient.

6 Posuit mē quasi in prōverbium vulgī

et cōnspuendum in faciem.

7 Cālīgāvit ab indignātiōne oculus meus,

et **membra** **mea** quasi in umbram **redācta** sunt.

8 Stupēbunt iūstī super **hōc**,

et innocēns contrā impium excitābitur.

9 Et tenēbit iūstus viam suam,

et mundus manibus addet fortitūdinem.

10 Igitur omnēs vōs convertiminī et venīte,

et nōn inveniam in vōbīs ūllum sapientem.

11 Diēs meī trānsiērunt, cōgitātiōnēs meae dissipātae sunt

et dēsīderia **cordis** meī.

12 Noctem vertērunt in diem;

et rūrsum post tenebrās properat lūx.

13 Sī sustinuerō, īnfernus **domus** **mea** **est**;

et in tenebrīs strāvī lectulum meum.

14 Putrēdinī dīxī: Pater meus **es**!;

Māter **mea** et soror **mea**! vermibus.

15 **Ubi** **est** ergō nunc praestōlātiō **mea**,

et patientiam meam **quis** cōnsīderat?

16 In profundissimum īnfernum dēscendent omnia **mea**;

simul in pulvere erit requiēs mihi? ”.

## 18

1 Respondēns autem Baldad Suhītēs dīxit:

2 “ Usque ad quem fīnem verba iactābitis?

Intellegite prius, et sīc loquāmur.

3 Quārē reputātī sumus ut iūmenta

et sorduimus **cōram** vōbīs?

4 Quī perdis animam tuam in furōre tuō,

numquid propter tē dērelinquētur **terra**,

et trānsferentur rūpēs dē locō suō?

5 Etenim lūx impiī exstinguētur,

nec splendēbit **flamma** **ignis** eius.

6 Lūx obtenebrēscet in tabernāculō illīus,

et **lucerna**, quae super eum **est**, exstinguētur.

7 Arctabuntur **gressus** **virtūtis** eius,

et praecipitābit eum cōnsilium suum.

8 Immissī sunt in rēte **pedēs** eius,

et in rēticulō ambulat.

9 Tenet plantam illīus laqueus,

et firmātur super eum tendiculum.

10 **Abscondita** **est** in **terrā** **pedica** eius,

et **dēcipula** illīus super sēmitam.

11 Undique terrent eum formīdinēs

et involvunt **pedēs** eius.

12 Attenuātur famē rōbur eius,

et perniciēs **parāta** costīs illīus.

13 Dēvorat partēs **cutis** eius,

cōnsūmat **membra** illīus prīmōgenitus **mortis**.

14 Āvellitur dē tabernāculō suō **fīdūcia** eius,

et urgēs eum ad rēgem formīdinum.

15 Habitās in tabernāculō, quod iam nōn **est** **eī**;

aspergitur in habitātiōne eius sulphur.

16 Deorsum rādīcēs eius siccantur,

sūrsum autem atteruntur rāmī eius.

17 **Memoria** illīus periit dē **terrā**,

et nōn celebrābitur **nōmen** eius in **platēīs**.

18 Expellent eum dē **lūce** in tenebrās

et dē **orbe** trānsferent eum.

19 Nōn erit sēmen eius neque prōgeniēs in **populō** suō,

nec ūllae reliquiae in commorātiōne eius.

20 In **diē** eius stupēbunt novissimī,

et prīmōs invādet horror.

21 Haec sunt ergō tabernācula inīquī;

et iste locus eius, quī ignōrat Deum ”.

## 19

1 Respondēns autem Iob dīxit:

2 “ Usquequō afflīgitis animam meam

et atteritis mē sermōnibus?

3 Ēn deciēs **obiūrgātis** mē

et nōn ērubēscitis opprimentēs mē.

4 Nempe, etsī errāvī,

mēcum erit error meus.

5 Sī vōs contrā mē ērigiminī

et arguitis mē opprobriīs meīs,

6 saltem nunc intellegite quia Deus nōn aequō iūdiciō afflīxerit mē

et rēte suō mē cīnxerit.

7 Etsī clāmō: Vim patior!, nōn exaudior;

sī vōciferor, nōn **est** quī iūdicet.

8 Sēmitam meam circumsaepsit, et trānsīre nōn possum;

et in **calle** meō tenebrās posuit.

9 Spoliāvit mē **glōria** **mea**

et abstulit corōnam dē **capite** meō.

10 Dēstrūxit mē undique, et pereō,

et ēvellit quasi arborem spem meam.

11 Īrātus **est** contrā mē **furor** eius,

et sīc mē habuit quasi hostem suum.

12 Simul vēnērunt turmae eius

et fēcērunt sibi viam adversus mē

et obsēdērunt in gȳrō tabernāculum meum.

13 Frātrēs meōs **longē** fēcit ā mē,

et **notī** meī quasi aliēnī recessērunt ā mē.

14 Dērelīquērunt mē propinquī meī,

et, quī mē nōverant, **oblītī** sunt meī.

15 Inquilīnī **domūs** meae et ancillae meae sīcut aliēnum habuērunt mē,

et quasi peregrīnus fuī in oculīs eōrum.

16 Servum meum vocāvī, et nōn respondit;

ōre propriō dēprecābar illum.

17 Hālitum meum exhorruit uxor **mea**,

et fētuī fīliīs uterī meī.

18 Vel īnfantēs dēspiciēbant mē

et, cum surgerem, dētrahēbant mihi.

19 Abōminātī sunt mē quondam cōnsiliāriī meī;

et, quem **maximē** dīligēbam, āversātus **est** mē.

20 Pellī meae, cōnsūmptīs carnibus, adhaesit **os** meum,

et ēvānuit **cutis** **mea** circā dentēs meōs.

21 Miserēminī meī, miserēminī meī, saltem vōs, **amīcī** meī,

quia **manūs** Dominī tetigit mē.

22 Quārē persequiminī mē sīcut Deus

et carnibus meīs nōn saturāminī?

23 **Quis** mihi tribuat, ut scrībantur sermōnēs meī?

**Quis** mihi det, ut exarentur in **librō**

24 stilō ferreō et plumbeō,

in aeternum sculpantur in silice?

25 Sciō enim quod **redēmptor** meus vīvit

et in novissimō super pulvere stābit;

26 et post pellem meam hanc, quam abstrāxērunt,

et dē carne **meā** vidēbō Deum.

27 Quem vīsūrus sum ego ipse,

et oculī meī cōnspectūrī sunt, et nōn aliēnum.

Cōnsūmptī sunt **rēnēs** meī in sinū meō.

28 Sī ergō nunc dīcitis: “Quōmodo persequēmur eum

et rādīcem verbī inveniēmus contrā eum?”,

29 timēte ā faciē gladiī,

quoniam ultor inīquitātum gladius **est**;

et scītōte **esse** iūdicium ”.

## 20

1 Respondēns autem Sophar Naamathītēs dīxit:

2 “ Idcircō cōgitātiōnēs meae redūcunt mē,

eō quod **intellēctus** effulsit in mē.

3 Doctrīnam, **quā** mē arguis, audiam,

at **spīritus** intellegentiae meae respondēbit mihi.

4 Scīsne **hoc** ā prīncipiō,

ex quō **positus** **est** homō super terram,

5 quod exsultātiō inīquōrum **brevis** sit,

et gaudium impiōrum ad īnstar pūnctī?

6 sī ascenderit usque ad caelum **superbia** eius,

et caput eius nūbēs tetigerit,

7 quasi sterquilīnium in fīnem perdētur,

et, quī eum vīderant, **dicent**: “**Ubi** **est**?”.

8 Velut somnium āvolāns nōn inveniētur,

trānsiet sīcut **vīsiō** **nocturna**.

9 Oculus, quī eum vīderat, nōn vidēbit,

neque **ultrā** intuēbitur eum locus suus.

10 Fīliī eius satagent **complacēre** pauperibus,

et **manūs** illīus reddent **eī** possessiōnem suam.

11 **Ossā** eius, quae implēbantur **adulēscentiā**,

cum eō in pulvere dormient.

12 Cum enim dulce fuerit in ōre eius **malum**,

abscondet illud sub **linguā** **suā**.

13 Parcet illī et nōn dērelinquet illud

et cēlābit in gutture suō.

14 **Pānis** eius in vīsceribus illīus

vertētur in fel aspidum intrīnsecus.

15 Dīvitiās, quās dēvorāvit, ēvomet,

et dē ventre illīus extrahet eās Deus.

16 Venēnum aspidum sūgēbat,

et **occīdet** eum **lingua** vīperae.

17 Nōn videat rīvulōs oleī,

torrentēs **mellis** et būtȳrī.

18 Restituet quaestum suum nec dēglūtiet,

dē opibus vēnditiōnum nōn laetābitur.

19 Quoniam cōnfringēns **dēseruit** pauperēs,

domum rapuit et nōn aedificāvit eam.

20 Nec **est** satiātus venter eius;

et cum dēsīderiīs **suīs** **ēvādere** nōn potuit.

21 Nōn fuērunt reliquiae dē cibō eius,

et proptereā nihil permanēbit dē bonīs eius.

22 Cum satiātus fuerit, arctābitur;

et **omnis** dolor irruet super eum.

23 Impleat ventrem suum:

ēmittet Deus in eum īram furōris **suī**

et pluet super illum bellum suum.

24 Fugiet **arma** **ferrea**

et irruet in arcum aereum.

25 **Sagitta** trānsverberābit corpus eius,

et fulgur iecur eius;

**vādent** et venient super eum horribilia.

26 Omnēs tenebrae absconditae sunt in occultīs eius,

dēvorābit eum **ignis**, quī nōn succenditur;

afflīgētur **relictus** in tabernāculō suō.

27 Revēlābunt caelī inīquitātem eius,

et **terra** cōnsurget adversus eum.

28 Auferētur germen **domūs** illīus,

dētrahētur in **diē** furōris Deī.

29 Haec **est** pars hominis impiī ā Deō,

et hērēditās verbōrum eius ā Dominō ”.

## 21

1 Respondēns autem Iob dīxit:

2 “ **Audīte**, quaesō, sermōnēs

meōs,

et sint haec cōnsōlātiōnēs vestrae.

3 Sustinēte mē, et ego loquar;

et post verba **mea** rīdēbitis.

4 Numquid contrā hominem disputātiō **mea** **est**,

ut meritō nōn dēbeam impatiēns fierī?

5 Attendite mē et obstupēscite

et superpōnite digitum **ōrī** vestrō.

6 Et ego, quandō **recordātus** fuerō, pertimēscō,

et concutit carnem meam tremor.

7 Quārē ergō impiī vīvunt,

senuērunt cōnfortātīque sunt dīvitiīs?

8 Sēmen eōrum **permanet** **cōram** eīs,

et prōgeniēs eōrum in cōnspectū eōrum.

9 **Domūs** eōrum sēcūrae sunt et pācātae,

et nōn **est** **virga** Deī super illōs.

10 Bōs eōrum concēpit et nōn abortīvit,

**vacca** peperit et nōn **est** **prīvātā** fētū suō.

11 Ēgrediuntur quasi gregēs parvulī eōrum,

et īnfantēs eōrum exsultant lūsibus.

12 Tenent tympanum et citharam

et gaudent ad sonitum organī.

13 Dūcunt in bonīs diēs suōs

et in pūnctō ad **īnferna** dēscendunt.

14 Quī dīxerant Deō: “Recēde ā nōbīs!

Scientiam viārum tuārum nōlumus.

15 **Quis** **est** Omnipotēns, ut serviāmus **eī**,

et quid nōbīs prōdest, sī **ōrāverimus** illum?”.

16 Sint in manū eōrum **bona** **sua**;

cōnsilium vērō impiōrum **longē** sit ā mē.

17 Quam saepe **lucerna** impiōrum exstinguitur,

et superveniet eīs perniciēs,

et dolōrēs dīvidet in furōre suō?

18 Erunt sīcut paleae ante faciem ventī,

et sīcut **favīlla**, quam turbō dispergit.

19 “Servābitne Deus fīliīs inīquitātem eius?”.

Retribuat illī, ut sciat.

20 Vidēbunt oculī eius interfectiōnem suam,

et dē furōre **Omnipotentis** bibet.

21 Quid enim ad eum pertinet dē domō **suā** post sē,

et sī numerus mēnsium eius **recīdētur**?

22 Numquid Deum docēbit quispiam scientiam,

quī excelsōs iūdicat?

23 Iste moritur rōbustus et sānus,

dīves et **fēlīx**;

24 vīscera eius **plēna** sunt adipe,

et medullīs ossa illīus irrigantur.

25 **Alius** vērō moritur in amāritūdine animae

absque ūllīs opibus;

26 et tamen simul in pulvere dormient,

et vermēs operient eōs.

27 **Certē** **nōvī** cōgitātiōnēs vestrās

et sententiās contrā mē inīquās.

28 Dīcitis enim: “**Ubi** **est** **domus** prīncipis,

et ubi tabernācula impiōrum?”.

29 **Nōnne** interrogāstis quemlibet dē viātōribus

et **signa** eōrum nōn agnōvistis?

30 Quia in diem perditiōnis servātur **malus**

et ad diem furōris abdūcētur.

31 **Quis** arguet **cōram** eō viam eius,

et, quae fēcit, **quis** reddet illī?

32 Ipse ad sepulcra dūcētur,

et super tumulum vigilābunt.

33 Dulcēs erunt **eī** glēbae **vallis**,

et post sē omnem hominem trahet

et ante sē innumerābilēs.

34 Quōmodo igitur cōnsōlāminī mē frūstrā,

et respōnsiōnis vestrae restat **perfidia**? ”.

## 22

1 Respondēns autem Eliphaz Themanītēs dīxit:

2 “ Numquid Deō prōdesse potest homō,

cum vix intellegēns sibi ipse prōderit?

3 Quid prōdest Omnipotentī, sī iūstus **fuerīs**,

aut quid **eī** cōnfers, sī immaculātam **fēcerīs** viam tuam?

4 Numquid prō **tuā** pietāte arguet tē

et veniet tēcum in iūdicium?

5 Et nōn propter malitiam tuam plūrimam

et **īnfīnītās** inīquitātēs tuās?

6 Sūmpsistī enim pignorī frātrēs tuōs **sine** **causā**

et nūdōs spoliāstī vestibus.

7 Aquam **lassō** nōn dedistī

et ēsurientī cohibuistī pānem.

8 Numquid **virō** fortī brāchiō erit **terra**,

et acceptus sedēbit in **eā**?

9 Viduās dīmīsistī vacuās

et lacertōs pūpillōrum comminuistī.

10 Proptereā circumdatus **es** laqueīs,

et conturbat tē **subitā** **formīdō**.

11 Vel tenebrās nōn vidēs,

et **impetus** aquārum opprimit tē.

12 “**Nonne** Deus excelsior caelō?

Et īnspice stēllārum verticem: quam **sublīmis**!”.

13 Et **dīcis**: “Quid enim nōvit Deus

et quasi per cālīginem iūdicat?

14 Nūbēs latibulum eius, nec **nostra** cōnsīderat;

et circā orbem caelī perambulat”.

15 Numquid sēmitam saeculōrum cūstōdīre **cupis**,

quam calcāvērunt **virī** inīquī?

16 Quī sublātī ante tempus suum,

et fluvius subvertit fundāmentum eōrum.

17 Quī dīcēbant Deō: “Recēde ā nōbīs!”

et “Quid faciet Omnipotēns nōbīs?”.

18 Cum ille implēsset domōs eōrum bonīs,

quōrum **sententia** procul erat ab eō.

19 Vidēbunt iūstī et laetābuntur,

et innocēns subsannābit eōs:

20 “**Vēre** succīsus **est** **statūs** eōrum,

et reliquiās eōrum dēvorāvit **ignis**”.

21 Acquiēsce igitur **eī**, et habētō pācem;

et per haec habēbis **frūctūs** optimōs.

22 Suscipe ex ōre illīus lēgem

et pōne sermōnēs eius in **corde** tuō.

23 Sī reversus **fuerīs** ad Omnipotentem, aedificāberis

et **longē** faciēs inīquitātem ā tabernāculō tuō.

24 Comparābis tamquam terram aurum

et tamquam glāream **torrentis** Ophir.

25 Eritque Omnipotēns metallum tuum,

et argentum coacervābitur tibi.

26 Tunc super Omnipotentem dēliciīs affluēs

et ēlevābis ad Deum faciem tuam.

27 Supplex rogābis eum, et exaudiet tē,

et **vōta** **tua** reddēs.

28 Dēcernēs rem, et veniet tibi,

et in viīs tuīs splendēbit lūmen.

29 Quia humiliat eum, quī loquitur **superba**,

et dēmissus oculīs ipse salvābitur.

30 Ēripiet innocentem,

ēripiētur autem in **munditiā** manuum suārum ”.

## 23

1 Respondēns autem Iob ait:

2 “ Nunc **quoque** in amaritutudīne **est** **querēla** **mea**,

et **manus** eius **aggravāta** **est** super gemitum meum.

3 **Quis** mihi tribuat, ut cognōscam et inveniam illum

et veniam usque ad solium eius?

4 Pōnam **cōram** eō iūdicium

et **os** meum replēbō increpātiōnibus,

5 ut sciam verba, quae mihi respondeat,

et intellegam quid loquātur mihi.

6 Num **multā** fortitūdine contendet mēcum?

Nōn! Ipse tantum audiat!

7 Tunc iūstus disceptābit cum illō,

et ego ēvāderem in perpetuō ā iūdice meō.

8 Sī ad orientem ierō, nōn **appāret**;

sī ad **occidentem**, nōn intellegam eum.

9 Sī ad sinistram pergam, nōn apprehendam eum;

sī mē vertam ad dexteram, nōn vidēbō illum.

10 Ipse vērō scit viam meam,

et, sī probāverit mē, quasi aurum ēgrediar.

11 Vestīgia eius secūtus **est** pēs meus,

viam eius cūstōdīvī et nōn dēclīnāvī ex **eā**.

12 Ā **mandātīs** labiōrum eius nōn recessī

et in sinū meō abscondī verba **ōris** eius.

13 Ipse enim **sōlus** **est**, et **quis** repellet eum?

Et **anima** eius, quodcumque voluit, **hoc** fēcit.

14 Cum explēverit in mē voluntātem suam,

et **alia** **multa** similia praestō sunt **eī**;

15 et idcircō ā faciē eius turbātus sum

et cōnsīderāns eum timōre sollicitor.

16 Deus mollīvit cor meum,

et Omnipotēns conturbāvit mē.

17 Nōn enim periī propter imminentēs tenebrās,

nec faciem meam operuit cālīgō.

## 24

1 Cūr ab Omnipotente nōn sunt **abscondita** tempora,

quī autem nōvērunt eum, ignōrant diēs illīus?

2 **Aliī** terminōs trānstulērunt,

dīripuērunt gregēs et pāvērunt eōs.

3 Asinum pūpillōrum abēgērunt

et abstulērunt prō pignore bovem viduae.

4 Subvertērunt pauperum viam,

et simul sē occultāre coāctī sunt mānsuētī terrae.

5 **Aliī**, quasi onagrī in dēsertō,

ēgrediuntur ad opus suum:

vigilantēs ad praedam

in **terrā** **āridā** ad pānem **līberīs**.

6 Agrum nōn suum dēmetunt

et vīneam peccātōris vīndēmiant.

7 Nūdī pernoctant **sine** indūmentō,

nec **est** eīs operīmentum in **frīgore**.

8 Imbre montium rigantur

et nōn habentēs refugium adhaerent rūpibus.

9 Abripuērunt pūpillum ab ūbere

et pauperem pignorī sūmpsērunt;

10 nūdī et incēdentēs absque vestītū

et ēsurientēs portant spīcās.

11 Inter mūrōs oleum expressērunt

et **calcātīs** torculāribus sitiunt.

12 Dē cīvitātibus morientēs ingemuērunt,

et **anima** vulnerātōrum clāmāvit,

et Deus nōn pōnit aurem ad precem.

13 Ipsī fuērunt rebellēs lūminī,

nesciērunt viās eius

nec **morātī** sunt in sēmitīs eius.

14 **Māne** prīmō cōnsurgit **homicīda**,

interficit egēnum et pauperem;

per noctem vērō erit quasi fūr.

15 Oculus adulterī observat cālīginem

dīcēns: “Nōn mē vidēbit oculus”;

et operiet vultum suum.

16 **Perfōdit** in tenebrīs domōs, interdiū sēsē abdidērunt

et ignōrāvērunt lūcem.

17 Sī **subitō** appāruerit **aurōra**, arbitrantur umbram **mortis**,

nam sunt assuētī terrōribus umbrae **mortis**.

18 “**Levis** **est** super faciem aquae;

**maledicta** **est** pars eius in **terrā**,

nec **est** quī sē dīrigat ad vīneās eius.

19 Siccitās et calor abstulērunt aquās nivium,

et īnferī eōs, quī peccāvērunt.

20 **Sinus** mātris oblīvīscātur eius,

dulcēdō illīus vermēs fīant;

nōn sit in recordātiōne,

sed conterātur quasi lignum inīquitās.

21 **Male** ēgit cum sterilī, quae nōn **parit**,

et viduae **bene** nōn fēcit.

22 Dētrāxit fortēs in fortitūdine **suā**

et, cum steterit, ille nōn crēdet vītae suae.

23 **Dēdit** **eī** locum sēcūritātis, quō sustentētur;

oculī autem eius sunt in viīs illīus.

24 Ēlevātī sunt ad modicum et nōn subsistent,

et humiliābuntur sīcut omnia et auferentur

et sīcut summitātēs spīcārum conterentur”.

25 Quod sī nōn **est** **ita**, **quis** mē potest **arguere** **esse** mentītum

et **pōnere** in nihilum verba **mea**? ”.



## 25

1 Respondēns autem Baldad Suhītēs dīxit:

2 “ Potestās et terror apud eum **est**,

quī facit pācem in sublīmibus **suīs**.

3 Numquid **est** numerus mīlitum eius?

Et super quem nōn surget lūmen illīus?

4 Numquid iustificārī potest homō **comparātus** Deō,

aut **appārēre** mundus **nātus** dē muliere?

5 Ecce **lūna** etiam nōn splendet,

et stēllae nōn sunt mundae in cōnspectū eius;

6 quantō **magis** homō putrēdō,

et fīlius hominis **vermis** ”.

## 26

1 Respondēns autem Iob dīxit:

2 “ Quōmodo adiūvistī imbēcillem?

Et sustentās brāchium eius, quī nōn **est** **fortis**?

3 Quod dedistī illī cōnsilium, quī nōn habet sapientiam?

Et prūdentiam tuam ostendistī plūrimam!

4 Quem docēre voluistī?

Et cuius **est** **spīritus**, quī ēgreditur ex tē?

5 Ecce umbrae gemunt sub aquīs,

et quī habitant cum eīs.

6 Nūdus **est** īnfernus **cōram** illō,

et nūllum **est** operīmentum Perditiōnī.

7 Quī extendit aquilōnem super vacuum

et appendit terram super nihilum.

8 Quī ligat aquās in nūbibus **suīs**,

ut nōn ērumpant pariter deorsum.

9 Quī operit faciem soliī **suī**

expandēns super illud nebulam suam.

10 Terminum **circumdēdit** aquīs,

usque dum fīniantur lūx et tenebrae.

11 Columnae caelī contremīscunt

et pavent ab increpātiōne eius.

12 In fortitūdine **suā** terruit mare

et **prūdentiā** **suā** percussit Rahab.

13 **Spīritus** eius serēnāvit caelōs,

et **manūs** eius **cōnfōdit** colubrum fugientem.

14 Ecce haec sunt terminī viārum eius;

et, cum vix parvam stillam sermōnis eius **audierīmus**,

**quis** poterit tonitruum magnitūdinis illīus intuērī? ”.

## 27

1 Addidit **quoque** Iob assūmēns parabolam suam et dīxit:

2 “ Vīvit Deus, quī abstulit iūs meum, et Omnipotēns, quī ad amāritūdinem addūxit animam meam,

3 quia, dōnec superest **hālitus** in mē,

et **spīritus** Deī in nāribus meīs,

4 nōn loquentur **labiā** **meā** inīquitātem,

nec **linguā** **meā** meditābitur mendācium!

5 Absit ā mē, ut iūstōs vōs **esse** iūdicem;

dōnec exspīrem, nōn recēdam ab **innocentiā** **meā**.

6 Iūstificātiōnem meam, quam coepī **tenēre**, nōn dēseram,

neque enim reprehendit mē cor meum in omnī **vītā** **mea**.

7 Sit ut impius inimīcus meus,

et adversārius meus quasi inīquus.

8 Quae **est** enim spēs impiī, cum secet,

cum rapiat Deus animam eius?

9 Numquid Deus audiet clāmōrem eius,

cum vēnerit super eum **angustia**?

10 Aut poterit in Omnipotente dēlectārī

et invocāre Deum omnī tempore?

11 Docēbō vōs **manum** Deī,

quae Omnipotēns habeat, nec abscondam.

12 Ecce vōs omnēs observāstis,

et quid **sine** **causā** **vānā** loquiminī?

13 Haec **est** pars hominis impiī apud Deum,

et hērēditās violentōrum, quam ab Omnipotente suscipient.

14 Sī multiplicātī fuerint fīliī eius, in gladiō erunt,

et nepōtēs eius nōn saturābuntur pāne.

15 Quī **reliquī** fuerint ex eō, sepelientur in interitū,

et viduae illīus nōn plōrābunt.

16 Sī comportāverit quasi terram argentum

et sīcut **lutum** praeparāverit vestīmenta,

17 praeparābit quidem, sed iūstus vestiētur illīs,

et argentum innocēns dīvidet.

18 Aedificāvit sīcut **arānea** domum suam,

et sīcut cūstōs fēcit umbrāculum.

19 Dīves, cum dormierit, nihil sēcum auferet;

aperiet oculōs suōs et nihil inveniet.

20 Apprehendet eum quasi **aquā** **inopiā**,

nocte opprimet eum tempestās.

21 Tollet eum ventus ūrēns et auferet,

et velut turbō rapiet eum dē locō suō.

22 Et mittet super eum et nōn parcet;

dē manū eius fugiēns fugiet.

23 Complōdet super eum **manūs** suās

et sībilābit eum dē locō suō.

## 28

1 Habet argentum vēnārum **prīncipia**

et aurō locus **est**, in quō cōnflātur.

2 Ferrum dē **terrā** tollitur,

et **lapis** solūtus calōre in aes vertitur.

3 Terminum posuit tenebrīs

et ūniversōrum fīnem ipse scrūtātur,

lapidem **quoque** cālīginis et umbrae.

4 Aperuit cunīculōs gēns **peregrīna**,

ipsīque **oblītī** sunt **pedēs**,

pendulī haerent plūs quam vir nūtāns.

5 **Terra**, dē **quā** oriēbātur **pānis**,

in **profundō** **subversa** **est** sīcut per ignem.

6 Locus sapphīrī lapidēs eius,

et glēbae illīus aurum.

7 Sēmitam ignōrāvit **avis** rapāx,

nec **intuitus** **est** eam oculus **vulturis**.

8 Nōn calcāvērunt eam fīliī superbiae,

nec pertrānsīvit per eam **leaena**.

9 Ad silicem extendit **manum** suam,

subvertit ā rādīcibus montēs.

10 In petrīs canālēs **excidit**,

et omne pretiōsum vīdit oculus eius.

11 **Profunda** **quoque** fluviōrum scrūtātus **est**

et **abscondita** in lūcem prōdūxit.

12 **Sapientia** vērō ubi invenītur?

Et **quis** **est** locus intellegentiae?

13 Nescit homō strūctūram eius,

nec invenītur in **terrā** vīventium.

14 Abyssus dīcit: “Nōn **est** in mē”;

et mare loquitur: “Nōn **est** mēcum”.

15 Nōn dabitur aurum obryzum prō **eā**,

nec appendētur argentum in commūtātiōne eius.

16 Nōn appendētur aurō Ophir

nec lapidī sardonychō pretiōsissimō vel sapphirō.

17 Nōn adaequābitur **eī** aurum vel vitrum,

nec commūtābuntur prō **ea** vāsa aurī.

18 Corallia et crystallum nōn memorābuntur comparātiōne eius;

et possessiō sapientiae potior margarītīs.

19 Nōn adaequābitur **eī** topazius dē **Aethiopiā**

nec aurō mundissimō compōnētur.

20 Unde ergō **sapientia** **venit**,

et **quis** **est** locus intellegentiae?

21 **Abscondita** **est** ab oculīs omnium vīventium,

volucrēs **quoque** caelī latet.

22 Perditiō et mors dīxērunt:

“Auribus nostrīs audīvimus fāmam eius”.

23 Deus intellegit viam eius,

et ipse nōvit locum illīus.

24 Ipse enim fīnēs mundī intuētur

et omnia, quae sub caelō sunt, respicit.

25 Quī fēcit ventīs pondus

et aquās appendit in **mēnsūrā**,

26 quandō pōnēbat pluviīs lēgem

et viam **procellīs** sonantibus,

27 tunc vīdit illam et ēnārrāvit

et praeparāvit et investīgāvit.

28 Et dīxit hominī: “Ecce timor Dominī, **ipsa** **est** **sapientia**;

et **recēdere** ā **malō** **intellegentiā**” ”.

## 29

1 Addidit **quoque** Iob assūmēns parabolam suam et dīxit:

2 “ **Quis** mihi tribuat, ut sim iuxtā mēnsēs **prīstinōs**,

secundum diēs, quibus Deus cūstōdiēbat mē?

3 Quandō splendēbat **lucerna** eius super caput meum,

et ad lūmen eius ambulābam in tenebrīs.

4 Sīcut fuī in diēbus adulēscentiae meae,

quandō **familiāris** Deus erat in tabernāculō meō,

5 quandō erat Omnipotēns mēcum,

et in circuitū meō puerī meī,

6 quandō lavābam **pedēs** meōs **lacte**,

et **petra** fundēbat mihi rīvōs oleī.

7 Quandō prōcēdēbam ad portam cīvitātis

et in **platēā** parābam cathedram mihi,

8 vidēbant mē iuvenēs et abscondēbantur,

et senēs assurgentēs stābant.

9 Prīncipēs cessābant loquī

et digitum superpōnēbant **orī** suō.

10 **Vōcem** suam cohibēbant **ducēs**,

et **lingua** eōrum **palātō** suō adhaerēbat.

11 **Auris** audiēns beātificābat mē,

et oculus vidēns testimōnium reddēbat mihi,

12 eō quod līberāssem pauperem vōciferantem

et pūpillum, cui nōn **esset** adiūtor.

13 Benedictiō peritūrī super mē veniēbat,

et cor viduae iūbilāre fēcī.

14 **Iūstitia** **indūtūs** sum et vestīvī mē,

sīcut vestīmentō et **diadēmate**, iūdiciō meō.

15 Oculus fuī caecō

et pēs claudō;

16 pater eram pauperum

et causam **virī** ignōtī **dīligentissimē** investīgābam.

17 Conterēbam molās inīquī

et dē dentibus illīus auferēbam praedam.

18 Dīcēbamque: In nīdulō meō moriar

et sīcut **palmā** multiplicābō diēs.

19 Rādīx **mea** **aperta** **est** secus aquās,

et rōs **morābitur** in rāmīs meīs.

20 **Glōria** **mea** semper innovābitur,

et **arcus** meus in manū **meā** īnstaurābitur.

21 Quī mē audiēbant, blandiēbantur

et intentī tacēbant ad cōnsilium meum.

22 Verbīs meīs **addere** nihil audēbant,

et super illōs stillābat ēloquium meum.

23 Exspectābant mē sīcut pluviam

et **os** suum aperiēbant quasi ad imbrem sērōtinum.

24 Sī quandō rīdēbam ad eōs, nōn crēdēbant,

et lūx **vultūs** meī nōn cadēbat in terram.

25 Sī voluissem īre ad eōs, sedēbam prīmus;

cumque sedērem quasi rēx, circumstante **exercitū**,

eram tamen maerentium cōnsōlātor.

## 30

1 Nunc autem dērīdent mē

iūniōrēs tempore,

quōrum nōn dignābar patrēs

**pōnere** cum canibus gregis meī;

2 quōrum virtūs manuum mihi erat prō nihilō,

et rōbur iuvenīle perierat **tōtum**.

3 Egestāte et famē sterilēs, quī rōdēbant in sōlitūdine,

sērōtinō tempore fīēbant turbō et vastātiō;

4 et mandēbant herbās et arborum fruticēs,

et rādīx iūniperōrum erat cibus eōrum.

5 Dē **mediō** ēiciēbantur,

clāmābant contrā eōs tamquam **fūrēs**;

6 ad rīpās habitābant torrentium

et in cavernīs terrae et petrārum;

7 inter fruticēs rudēbant,

sub sentibus sē congerēbant;

8 fīliī stultōrum et ignōbilium

et dē **terrā** **penitus** exturbātī.

9 Nunc in eōrum canticum **versūs** sum

et **factus** sum eīs in prōverbium.

10 Abōminantur mē et **longē** fugiunt ā mē

et faciem meam **cōnspuere** nōn **verentur**.

11 Pharetram enim suam aperuit et afflīxit mē

et frēnum in **os** meum immīsit.

12 Ad dexteram prōgeniēs surrēxērunt;

**pedēs** meōs subvertērunt

et complānāvērunt contrā mē sēmitās ruīnae.

13 Dissipāvērunt itinera **mea**,

īnsidiātī sunt mihi et praevaluērunt,

et nōn fuit quī ferret auxilium.

14 Quasi ruptō mūrō et apertō irruērunt super mē

et sub ruīnīs dēvolūtī sunt.

15 Versī sunt contrā mē in terrōrēs,

persequitur quasi ventus prīncipātum meum,

et velut nūbēs pertransiit salūs **mea**.

16 Nunc autem in memetipsō effunditur **anima** **mea**;

et **possident** mē diēs afflīctiōnis.

17 Nocte **os** meum perforātur dolōribus;

et, quī mē comedunt, nōn dormiunt.

18 In multitūdine rōboris tenent vestīmentum meum

et quasi capitiō tunicae succīnxērunt mē.

19 Prōiēcit mē in **lutum**,

et assimilātus sum favīllae et cinerī.

20 Clāmō ad tē, et nōn exaudīs mē;

stō, et nōn respicis mē.

21 **Mūtātus** **es** mihi in crūdēlem

et in **dūritiā** **manūs** tuae **adversārīs** mihi.

22 Ēlevāstī mē

et quasi super ventum pōnēns dissolvistī mē.

23 Sciō quia mortī trādēs mē,

ubi **cōnstitūta** **est** **domus** omnī vīventī.

24 Vērumtamen nōn ad ruīnam mittit **manum**;

et in exitiō eius erit salvātiō.

25 An nōn flēbam quondam super eō, quī **afflīctus** erat,

et compatiēbātur **anima** **mea** pauperī?

26 Exspectābam **bona**, et vēnērunt mihi **mala**;

praestōlābar lūcem, et ērūpērunt tenebrae.

27 Interiōra **mea** efferbuērunt absque **ūllā** requie;

praevēnērunt mē diēs afflīctiōnis.

28 Taetrō vultū incēdēbam **sine** cōnsōlātiōne,

cōnsurgēns in **turbā** clāmābam.

29 Frāter fuī dracōnum

et socius strūthiōnum.

30 **Cutis** **mea** **dēnigrāta** **est** super mē,

et ossa **mea** āruērunt prae caumate.

31 **Versa** **est** in lūctum **citharā** **meā**,

et organum meum in **vōcem** flentium.

## 31

1 Pepigī foedus cum oculīs meīs

ut nē cōgitārem quidem dē virgine.

2 Quae enim pars **mea** apud Deum dēsuper,

et quae hērēditās apud Omnipotentem in excelsīs?

3 Numquid nōn perditiō **est** inīquō,

et aliēnātiō operantibus iniūstitiam?

4 **Nōnne** ipse cōnsīderat viās meās

et cūnctōs **gressūs** meōs dīnumerat?

5 Sī ambulāvī in vānitāte,

et festīnāvit in dolō pēs meus,

6 appendat mē in **statērā** **iūstā**

et sciat Deus integritātem meam.

7 Sī dēclīnāvit **gressus** meus dē **viā**,

et sī secūtum **est** oculōs meōs cor meum,

et sī manibus meīs adhaesit **maculā**,

8 **sēram**, et **alius** comedat,

et prōgeniēs **mea** ērādīcētur.

9 Sī dēceptum **est** cor meum super muliere,

et sī ad ōstium **amīcī** meī īnsidiātus sum,

10 molat prō aliō uxor **mea**,

et super illam incurventur aliī.

11 **Hoc** enim nefās **est**

et inīquitās **iūdiciālis**;

12 **ignis** **est** usque ad perditiōnem dēvorāns

et omnia ērādīcāns genimina.

13 Sī contempsī subīre iūdicium cum servō meō et **ancilla** **mea**,

cum disceptārent adversum mē,

14 quid enim faciam, cum surrēxerit ad iūdicandum Deus;

et, cum quaesierit, quid respondēbō illī?

15 Numquid nōn in ventre fēcit mē,

quī et illum operātus **est**,

et fōrmāvit mē in vīsceribus ūnus?

16 Sī negāvī, quod volēbant, pauperibus

et oculōs viduae **languēscere** fēcī;

17 sī **comēdī** buccellam meam **sōlus**,

et nōn **comēdit** pūpillus ex **eā**,

18 quia ab **īnfantiā** **meā** ēducāvī eum ut pater

et dē ventre mātris meae dīrēxī eam;

19 sī dēspexī pereuntem, eō quod nōn habuerit indūmentum,

et absque operīmentō pauperem;

20 sī nōn benedīxērunt mihi latera eius,

et dē velleribus ovium meārum **calefactus** **est**;

21 sī **levāvī** super pūpillum **manum** meam,

cum vidērem in **portā** adiūtōrium mihi,

22 umerus meus ā **iūnctūrā** **suā** cadat,

et brāchium meum cum ossibus lacertōrum cōnfringātur,

23 quia timor super mē **calamītās** ā Deō,

et contrā maiestātem eius nihil valērem!

24 Sī putāvī aurum sēcūritātem meam

et obryzō dīxī: **Fīdūcia** **mea**!;

25 sī laetātus sum super multīs dīvitiīs meīs,

et quia **plūrima** repperit **manus** **mea**;

26 sī vīdī sōlem, cum fulgeret,

et lūnam incēdentem **clārē**,

27 et dēcēpit mē in absconditō cor meum,

et ōsculātus sum **manum** meam ōre meō,

28 quae **est** inīquitās **iūdiciālis**,

eō quod negāssem Deum dēsuper;

29 sī gāvīsus sum ad ruīnam eius, quī mē ōderat,

et exsultāvī quod invēnisset eum **mālum**,

30 cum nōn dederim ad peccandum guttur meum,

ut expeterem maledīcēns animam eius;

31 sī nōn dīxērunt **virī** tabernāculī meī: “**Quis** det, quī dē carnibus eius nōn saturātus sit?”;

32 **foris** nōn mānsit peregrīnus,

ōstium meum viātōrī patuit;

33 sī abscondī quasi homō peccātum meum

et cēlāvī in sinū meō inīquitātem meam;

34 sī expāvī ad multitūdinem nimiam,

et dēspectiō propinquōrum terruit mē,

et **magis** tacuī nec **ēgressus** sum ōstium.

35 **Quis** mihi tribuat audītōrem?

Ecce signum meum! Omnipotēns respondeat mihi!

Ecce **liber**, quem scrīpsit vir **lītis** meae,

36 ut in umerō meō portem illum

et alligem illum quasi corōnam mihi.

37 Numerum graduum meōrum prōnūntiābō illī

et quasi prīncipem adībō eum.

38 Sī adversum mē **terra** **mea** clāmat,

et cum **ipsa** sulcī eius dēflent;

39 sī **frūctūs** eius **comēdī** absque **pecūniā**

et animam agricolārum eius afflīxī,

40 prō frūmentō oriātur mihi tribulus,

et prō hordeō **herba** **foetida**! ”.

**Fīnīta** sunt verba Iob.

## 32

1 Omīsērunt autem trēs **virī** istī respondēre Iob, eō quod iūstus sibi vidērētur.

2 Et īrātus indignātusque **est** Eliu fīlius Barachel Buzītēs dē cognātiōne Ram; īrātus **est** autem adversum Iob, eō quod iūstum sē **esse** dīceret **cōram** Deō.

3 Porrō adversum amīcōs eius indignātus **est**, eō quod nōn invēnissent respōnsiōnem, sed tantummodo condemnāssent Iob.

4 Igitur Eliu exspectāvit Iob loquentem, eō quod seniōrēs **essent**, quī loquēbantur;

5 cum autem vīdisset Eliu quod trēs respondēre nōn potuissent, īrātus **est** vehementer.

6 Respondēnsque Eliū fīlius Barachēl Buzītēs dīxit:

“ Iūnior sum tempore,

vōs autem antīquiōrēs;

idcircō veritus sum et timuī

vōbīs **indicāre** meam sententiam.

7 Dīxī: Aetās loquētur,

et annōrum multitūdō docēbit sapientiam.

8 Sed, ut videō, **spīritus** **est** in hominibus,

et īnspīrātiō **Omnipotentis** dat intellegentiam.

9 Nōn sunt longaevī sapientēs,

nec senēs intellegunt iūdicium.

10 Ideō **dīcam**: **Audītē** mē,

ostendam vōbīs etiam ego meam sapientiam.

11 Exspectāvī enim sermōnēs vestrōs,

intendī aurem in prūdentiam vestram, dōnec investīgārētis,

12 et ut vōs intellegerem **nītēbar**.

Sed, ut videō, nōn **est** quī possit **arguere** Iob

et respondēre ex vōbīs sermōnibus eius.

13 Nē forte **dicātīs**: “**Invēnimus** sapientiam;

Deus prōiēcit eum, nōn homō”.

14 Nōn parābō mihi verba,

et ego nōn secundum sermōnēs vestrōs respondēbō illī.

15 Extimuērunt nec respondērunt **ultrā**;

abstulēruntque ā sē ēloquia.

16 Quoniam igitur exspectāvī, et nōn sunt locūtī,

stetērunt, nec **ultrā** respondērunt,

17 respondēbō et ego partem meam

et ostendam scientiam meam.

18 Plēnus sum enim sermōnibus,

et coarctat mē **spīritus** pectoris meī;

19 ēn venter meus quasi mustum absque spīrāculō,

quod lagunculās novās disrumpit.

20 Loquar et respīrābō paululum,

aperiam **labia** **mea** et respondēbō.

21 Nōn accipiam **persōnam** **virī**

et nūllī hominī blandiar.

22 Nesciō enim blandīrī,

quia in brevī tolleret mē Factor meus.

## 33

1 Audī igitur, Iob, ēloquia **mea**

et omnēs sermōnēs meōs auscultā.

2 Ecce aperuī **os** meum,

loquātur **lingua** **mea** in faucibus meīs.

3 Ex rēctō **corde** sermōnēs meī sunt,

et sententiam pūram **labiā** **meā** loquentur.

4 **Spīritus** Deī fēcit mē,

et spīrāculum **Omnipotentis** vīvificāvit mē.

5 Sī **potes**, respondē mihi,

praeparā tē **cōram** mē et cōnsiste.

6 Ecce ego sīcut tū **cōram** Deō sum

et dē eōdem **lutō** abscissus sum et ego.

7 Vērumtamen terror meus nōn tē terreat,

et onus meum nōn sit tibi grave.

8 Dīxistī ergō in auribus meīs,

et **vōcem** verbōrum tuōrum audīvī:

9 “Mundus sum ego et absque dēlictō;

immaculātus, et nōn **est** inīquitās in mē.

10 Quia querēlās in mē repperit,

ideō **arbitrātus** **est** mē inimīcum sibi;

11 posuit in nervō **pedēs** meōs,

cūstōdīvit omnēs sēmitās meās”.

12 **Hoc** **est** ergō, in quō nōn **es** **iūstificātus**, respondēbō tibi,

quia maior **est** Deus homine.

13 Quārē adversus eum contendis,

quod nōn ad omnia verba responderit tibi?

14 Semel loquitur Deus,

et secundō idipsum nōn repetit.

15 Per somnium in vīsiōne **nocturnā**,

quandō irruit sopor super hominēs,

et dormiunt in lectulō,

16 tunc aperit aurēs **virōrum**

et in vīsiōnibus terret eōs,

17 ut āvertat hominem ab hīs, quae facit,

et **līberet** eum dē **superbiā**,

18 ēruēns animam eius ā **foveā**

et vītam illīus, ut nōn trānseat canālem **mortis**.

19 Increpat **quoque** per dolōrem in lectulō,

et tremitus ossium eius continuus.

20 **Abōminābilis** **eī** fit in **vītā** **suā** **pānis**,

et animae illīus cibus ante **dēsīderābilīs**.

21 Tābēscet **carō** eius in cōnspectū,

et ossa, quae nōn vidēbantur, nūdābuntur.

22 Appropinquāvit corruptiōnī foveae,

et **vītā** illīus **mortiferīs** sēdibus.

23 Sī fuerit apud eum angelus, ūnus dē mīlibus interpres,

ut annūntiet hominī aequitātem,

24 miserēbitur eius et **dīcet**:

“**Lībera** eum, ut nōn dēscendat in foveam;

**invēnī**, in quō **eī** propitier”.

25 Revirēscet **carō** eius plūs quam in iuventūte,

revertētur ad diēs adulēscentiae suae.

26 Dēprecābitur Deum, et **plācābilis** **eī** erit;

et vidēbit faciem eius in iūbilō,

et reddet hominī iūstitiam suam.

27 Canit ad hominēs et dīcit: “Peccāvī et iūstitiam pervertī

et nōn dēbuī satisfacere.

28 Līberāvit animam suam, nē pergeret in foveam,

sed vīvēns lūcem vidēret”.

29 Ecce haec omnia operātur Deus

duōbus, **tribus** vicibus cum homine,

30 ut revocet animās eōrum ā **foveā**

et illūminet **lūce** vīventium.

31 Attende, Iob, et audī mē

et tacē, dum ego loquor.

32 Sī autem habēs quod loquāris, respondē mihi; **loquere**, volō enim tē **appārēre** iūstum.

33 Quod sī nōn habēs, audī mē;

tacē, et docēbō tē sapientiam ”.

## 34

1 Prōnūntiāns itaque Eliū etiam haec **locūtus** **est**:

2 “ **Audīte**, sapientēs, verba **mea**;

et ērudītī, **auscultātē** mē.

3 **Aurīs** enim verba probat,

et guttur **ēscās** gustū dīiūdicat.

4 Iūdicium ēligāmus nōbīs

et inter nōs videāmus quid sit melius.

5 Quia dīxit Iob: “Iūstus sum,

et Deus āvertit iūdicium meum;

6 in iūdicandō enim mē mendācium **est**,

**violenta** **sagitta** **mea** absque ūllō peccātō”.

7 **Quis** **est** vir, ut **est** Iob,

quī bibit subsannātiōnem quasi aquam,

8 quī graditur **ūnā** cum operantibus inīquitātem

et ambulat cum **virīs** impiīs?

9 Dīxit enim: “Nōn prōdest **virō**,

etiamsī cum Deō familiāriter agit”.

10 Ideō, **virī** cordātī, **audītē** mē:

Absit ā Deō impietās, et ab Omnipotente inīquitās.

11 Opus enim hominis reddet **eī**

et iuxtā viās singulōrum restituet eīs.

12 **Vērē** enim Deus nōn operātur **malum**,

nec Omnipotēns subvertet iūdicium.

13 **Quis** commīsit **eī** terram suam,

aut **quis** posuit **tōtum** orbem?

14 Sī dīrēxerit ad sē cor suum,

spīritum illīus et hālitum ad sē trahat,

15 dēficiet **omnis** **carō** simul,

et homō in cinerem revertētur.

16 Sī habēs ergō intellēctum, audī **hoc**

et auscultā **vōcem** ēloquiī meī:

17 Numquid, quī nōn amat iūdicium, reget imperiō?

Num iūstum magnum condemnābis,

18 quī **dīcet** **rēgī**: “Nēquam!”,

quī vocābit **ducēs**: “Impiōs!”,

19 quī nōn accipit **persōnās** prīncipum

nec cognōvit opulentum,

cum disceptāret contrā pauperem?

Opus enim manuum eius sunt ūniversī.

20 **Subitō** morientur; et in **mediā** nocte

turbābuntur **populī** et pertransībunt,

et auferent violentum absque cōnātū.

21 Oculī enim eius super viās hominum,

et omnēs **gressūs** eōrum cōnsīderat.

22 Nōn sunt tenebrae, et nōn **est** **umbra** **mortis**,

ut abscondantur ibi, quī operantur inīquitātem.

23 Nec enim **ultrā** hominī pōnit conveniendī locum,

ut veniat ad Deum in iūdicium.

24 Conteret potentēs **sine** inquīsītiōne

et stāre faciet aliōs prō eīs.

25 Nōvit enim **opera** eōrum

et idcircō indūcet noctem, et conterentur.

26 Quasi impiōs percussit eōs

in locō videntium,

27 quī quasi dē **industriā** recessērunt ab eō

et omnēs viās eius **intellegere** nōluērunt,

28 cum indūceret ad sē clāmōrem egēnī et audīret **vōcem** pauperum.

29 Ipse enim sī quiēverit, **quis** **est** quī condemnet?

Et sī absconderit vultum, **quis** **est** quī contemplētur eum,

super gentem et super hominēs simul?

30 Nē rēgnet homō impius,

nē sint laqueī **populō**.

31 Sī enim dīxit quispiam Deō:

“Ferre dēbuī! Iam nōn **perversē** agam.

32 Dum videam, tū docē mē;

sī inīquitātem operātus sum, **ultrā** nōn addam”.

33 Numquid prō tē Deus satisfaciet,

quia respuistī?

Tū enim ēligēs, et nōn ego;

et sī quid nōstī melius, **loquere**.

34 **Virī** intellegentēs loquentur mihi,

et vir sapiēns, quī audiet mē:

35 “Iob autem nōn in **sapientiā** **locūtus** **est**,

et verba illīus nōn sonant disciplīnam”.

36 Utique, probētur Iob usque ad fīnem

dē respōnsiōnibus hominum inīquitātis.

37 Quia addit super **peccāta** **sua** dēlictum,

inter nōs plaudit manibus

et multiplicat sermōnēs suōs contrā Deum ”.

## 35

1 Igitur Eliu haec rūrsum **locūtus** **est**:

2 “ Numquid **aequā** tibi vidētur **tua** cōgitātiō,

ut dīcerēs: “Iūstificātiō **mea** **cōram** Deō”?

3 Dīxistī enim: “Quid ad tē?

Vel quid tibi prōderit, sī ego peccāverō?”.

4 Itaque ego respondēbō sermōnibus tuīs

et **amīcīs** tuīs tēcum.

5 Suspice caelum et **intuēre**

et contemplāre nūbēs quod altiōrēs tē sint.

6 Sī **peccāverīs**, quid faciēs **eī**?

Et sī multiplicātae fuerint inīquitātēs tuae, quid faciēs contrā eum?

7 Porrō sī **iūstē** **ēgerīs**, quid dōnābis **eī**?

Aut quid dē manū **tuā** accipiet?

8 Hominī, quī **similis** tuī **est**, nocēbit impietās **tua**,

et fīlium hominis adiuvābit **iūstitiā** **tuā**.

9 Propter multitūdinem oppressōrum clāmābunt

et eiulābunt propter vim brāchiī tyrannōrum,

10 sed nēmō dīxit: “**Ubi** **est** Deus, quī fēcit mē,

quī **dēdit** **carmina** in nocte,

11 quī docet nōs super iūmenta terrae

et super volucrēs caelī ērudit nōs?”.

12 Ibi clāmābunt, et nōn exaudiet,

propter superbiam **malōrum**.

13 Etiam, frūstrā: nōn audiet Deus,

et Omnipotēns nōn intuēbitur.

14 Omnīnō cum **dīxerīs**: “Nōn cōnsīderat”,

iūdicium **est** **cōram** illō, et exspectās eum.

15 Et nunc cum **dīcis**: “**Īra** eius poenās nōn īnfert,

nec ulcīscitur scelus valdē”,

16 Iob frūstrā aperit **os** suum

et absque **scientiā** verba multiplicat ”.

## 36

1 Addēns **quoque** Eliū haec **locūtus** **est**:

2 “ Sustinē mē paululum, et indicābō tibi:

adhūc enim habeō quod prō Deō loquar.

3 Repetam scientiam meam ā **longē**

et Factōrī meō tribuam iūstitiam.

4 **Vērē** enim absque mendāciō sermōnēs meī,

et **perfectus** **scientiā** **adest** tēcum.

5 Deus potēns **est**; nōn abicit,

potēns virtūte **cordis**.

6 Nōn **vīvere** faciet impium,

sed iūdicium pauperibus tribuit.

7 Nōn auferet ā iūstō oculōs suōs

et **rēgēs** in soliō collocat in perpetuum,

et illī ēriguntur.

8 Et sī fuerint vīnctī compedibus

et vinciantur fūnibus paupertātis,

9 indicābit eīs **opera** eōrum

et **scelera** eōrum, quia violentī fuērunt.

10 Revēlābit **quoque** aurem eōrum, ut corripiat,

et loquētur, ut revertantur ab inīquitāte.

11 Sī audierint et observāverint,

complēbunt diēs suōs in bonō

et annōs suōs in dēliciīs.

12 Sī autem nōn audierint, trānsībunt per canālem **mortis**

et cōnsūmentur in **stultitiā**.

13 Impiī **cordē** sibi repōnent īram Deī

neque clāmābunt, cum vīnctī fuerint.

14 Moriētur in iuventūte **anima** eōrum,

et **vīta** eōrum in **adulēscentiā**.

15 Ēripiet dē **angustiā** **suā** pauperem

et revēlābit in trībulātiōne aurem eius.

16 Igitur salvābit tē dē ōre angustō,

amplitūdō et nōn angustiae erunt sub tē;

requiēs autem mēnsae tuae erit **plēnā** pinguēdine.

17 **Causa** **tua** quasi impiī **iūdicāta** **est**,

causam iūdiciumque tenēbunt.

18 **Cave**, nē tē sēdūcat **abundantia**,

nec multitūdō dōnōrum inclīnet tē.

19 **Nōnne** prōferētur clāmor tuus **nisi** in **angustiā**?

Et omnēs **cōnātūs** rōboris?

20 Nē inhiēs noctī,

ut ascendat **turba** prō eīs.

21 **Cave**, nē dēclīnēs ad inīquitātem;

propter **hōc** enim expertus **es** miseriam.

22 Ecce, Deus excelsus in fortitūdine **suā**.

**Quis** **eī** **similis** doctor?

23 **Quis** poterit scrūtārī viās eius,

aut **quis** potest **eī** **dīcere**: “Operātus **es** inīquitātem”?

24 Mementō, ut magnificēs opus eius,

dē quō cecinērunt **virī**.

25 Omnēs hominēs vident eum,

ūnusquisque intuētur procul.

26 Ecce, Deus magnus vincēns scientiam nostram;

numerus annōrum eius **inaestimābilis**.

27 Quī aufert stillās pluviae

et effundit imbrēs ad īnstar flūminis,

28 quōs nūbēs effundunt,

stillantēs super hominēs multōs.

29 **Profectō** **quis** intellegit dīlātātiōnem nūbium,

strepitum tabernāculī eius?

30 Ecce extendit circum sē lūmen suum

et fundāmenta **maris** **tēxit**.

31 Per haec enim iūdicat **populōs**

et dat **ēscās** **cōpiōsē**.

32 In manibus abscondit lūcem

et praecipit **eī**, ut percutiat.

33 Fragor eius dē eō annūntiat,

zēlāns **īrā** contrā inīquitātem.

## 37

1 Super **hōc** expāvit cor meum

et ēmōtum **est** dē locō suō.

2 **Audīte** fremitum **vōcis** eius

et murmur dē ōre illīus prōcēdēns.

3 Subter omnēs caelōs ipsum revolvit,

et lūmen illīus super terminōs terrae.

4 Post eum rugiet **sonitus**,

tonābit vōce magnitūdinis suae;

et nōn retardābit, cum **audīta** fuerit vōx eius.

5 Tonābit Deus in vōce **suā** mīrābiliter,

quī facit **magna** et īnscrūtābilia.

6 Quī praecipit nivī, ut dēscendat in terram,

et **hiemis** pluviīs et **imbri**, ut rōborentur.

7 Quī in manū omnium hominum signat,

ut nōverint singulī **opera** **sua**.

8 Ingrediētur **bēstia** latibulum

et in antrō suō **morābitur**.

9 Ab interiōribus ēgrediētur tempestās,

et ab Arctūrō frīgus.

10 Flante Deō, datur gelū,

et expānsiō aquārum solidātur.

11 Fulgur prōicitur ā nūbe,

et nūbēs spargunt lūmen suum;

12 quae lūstrant per circuitum,

quōcumque eās voluntās **gubernantis** dūxerit,

ad omne, quod praecēperit illīs super faciem **orbis** terrārum,

13 sīve in castīgātiōne terrae suae,

sīve in **misericordiā** eās iusserit invenīrī.

14 Auscultā haec, Iob;

stā et cōnsīderā mīrābilia Deī.

15 Numquid scīs quandō praecēperit Deus,

ut ostenderent lūcem nūbēs eius?

16 Numquid nōstī sēmitās nūbium magnās

et mīrābilia perfectī **scientiā**?

17 **Nōnne** vestīmenta **tua** **calida** sunt,

cum quiēverit **terra** austrō?

18 Tū forsitan cum eō expandistī caelōs,

quī solidissimī, quasi **āere**, fūsī sunt?

19 Ostende nōbīs quid **dicāmus** illī;

nōs **dispōnere** verba nescīmus propter tenebrās.

20 **Quis** nārrābit **eī**, quae loquor?

Et, sī **locūtus** fuerit, homō dēglūtiētur.

21 At nunc nōn vident lūcem:

āēr offuscātus **est** nūbibus,

sed ventus trānsiēns fugābit eās.

22 Ab aquilōne splendor aurī **venit**;

et circā Deum **terribilis** maiestās.

23 Omnipotentem **attingere** nōn possumus: magnus fortitūdine;

et iūdicium et multam iūstitiam **dēprimere** nōn potest.

24 Ideō timēbunt eum hominēs,

nōn contemplābitur omnēs, quī sibi videntur **corde** sapientēs ”.

## 38

1 Respondēns autem Dominus Iob dē turbine dīxit:

2 “ **Quis** **est** iste obscūrāns cōnsilium

sermōnibus imperītīs?

3 Accinge sīcut vir lumbōs tuōs;

interrogābō tē, et ēdocē mē.

4 **Ubi** erās, quandō pōnēbam fundāmenta terrae?

**Indicā** mihi, sī habēs intellegentiam.

5 **Quis** posuit mēnsūrās eius, sī nōstī?

Vel **quis** tetendit super eam līneam?

6 Super quō basēs illīus solidātae sunt?

Aut **quis** dēmīsit lapidem angulārem eius,

7 cum clāmārent simul astra **mātūtīna**,

et iūbilārent omnēs fīliī Deī?

8 **Quis** conclūsit ōstiīs mare,

quandō ērumpēbat quasi dē vīsceribus prōcēdēns,

9 cum pōnerem nūbem vestīmentum eius

et cālīgine illud quasi **fasciā** obvolverem?

10 Dēfīnīvī illud **terminīs** meīs

et posuī vectem et ōstia

11 et dīxī: Usque hūc veniēs et nōn prōcēdēs amplius

et **hic** cōnfringēs tumentēs **flūctūs** tuōs.

12 Numquid in diēbus tuīs praecēpistī dīlūculō

et assignāstī aurōrae locum suum,

13 et, cum **extrēmā** terrae tenērēs,

excussī sunt impiī ex **eā**?

14 Vertētur in **lutum** signātum

et stābit sīcut vestīmentum.

15 Cohibētur ab impiīs lūx **sua**,

et brāchium excelsum cōnfringētur.

16 Numquid **ingressus** **es** scatūrīginēs **maris**

et in novissimīs abyssī dēambulāstī?

17 Numquid apertae sunt tibi portae **mortis**,

et ōstia **tenebrōsa** vīdistī?

18 Numquid cōnsīderāstī lātitūdinem terrae?

**Indicā** mihi, sī nōstī omnia:

19 In **quā** **viā** lūx habitet,

et tenebrārum **quis** locus sit;

20 ut dūcās ūnumquodque ad terminōs suōs

et intellegās sēmitās **domūs** eius?

21 Nōvistī, nam tunc **nātus** erās,

et numerus diērum tuōrum multus!

22 Numquid **ingressus** **es** thēsaurōs **nivīs**

aut thēsaurōs grandinis aspexistī,

23 quae praeparāvī in tempus angustiae,

in diem pugnae et bellī?

24 Per quam viam spargitur lūx,

diffunditur ventus ūrēns super terram?

25 **Quis** **dēdit** vehementissimō **imbri** cursum

et viam fulminī tonantī,

26 ut plueret super terram absque homine,

in dēsertō, ubi nūllus mortālium commorātur,

27 ut implēret inviam et dēsōlātam

et prōdūceret herbās in **terrā** **āridā**?

28 **Quis** **est** pluviae pater,

vel **quis** genuit stillās rōris?

29 Dē cuius sinū **ēgressa** **est** glaciēs,

et pruīnam dē caelō **quis** genuit?

30 In similitūdinem lapidis aquae dūrantur,

et superficiēs abyssī cōnstringitur.

31 Numquid **coniungere** valēbis **nexūs** stēllārum Plēiadum

aut fūniculum Arctūrī **poteris** **solvere**?

32 Numquid **prōducēs** Corōnam in tempore suō

et Ursam cum fīliīs **dūcis** tū?

33 Numquid nōstī **lēgēs** caelī

et pōnēs scrīptūram eius in **terrā**?

34 Numquid ēlevābis in **nebulā** **vōcem** tuam,

et **impetus** aquārum operiet tē?

35 Numquid mittēs **fulgura**, et ībunt

et **dīcent** tibi: “Adsumus!”?

36 **Quis** posuit in vīsceribus ībis sapientiam,

vel **quis** **dedit** gallō intellegentiam?

37 **Quis** recēnsēbit nūbēs in **sapientiā**,

et utrēs caelī **quis** dēclīnābit,

38 quandō funditur pulvis in solidum,

et glēbae compinguntur?

39 Numquid capiēs leaenae praedam

et animam catulōrum eius implēbis,

40 quandō cubant in antrīs

et in specubus īnsidiantur?

41 **Quis** praeparat corvō ēscam suam,

quandō pullī eius clāmant ad Deum vagantēs,

eō quod nōn habeant cibōs?

## 39

1 Numquid nōstī tempus **partūs** ībicum in petrīs

vel parturientēs cervās observāstī?

2 Dīnumerāstī mēnsēs **conceptūs** eārum

et scīstī tempus **partūs** eārum?

3 Incurvantur ad fētum et pariunt

et **fētūs** suōs ēmittunt.

4 Impinguantur fīliī eārum et adolēscunt in campō,

ēgrediuntur et nōn revertuntur ad eās.

5 **Quis** dīmīsit onagrum līberum,

et **vincula** ipsīus **quis** solvit?

6 Cui **dedī** in sōlitūdine domum

et tabernācula eius in **terrā** salsūginis.

7 Contemnit multitūdinem cīvitātis,

clāmōrem exāctōris nōn audit.

8 Explōrat montēs pāscuae suae

et virentia quaeque perquīrit.

9 Numquid volet taurus ferus servīre tibi

aut **morābitur** ad praesēpe tuum?

10 Numquid alligābis taurum ferum ad arandum lōrō tuō,

aut cōnfringet glēbās vallium post tē?

11 Numquid fīdūciam habēbis in **magnā** fortitūdine eius

et dērelinquēs **eī** labōrēs tuōs?

12 Numquid crēdēs illī quod revertātur

et sēmentem in āream tuam congreget?

13 **Āla** strūthiōnis **laeta** **est**,

**pennā** vērō cicōniae et āvolat.

14 Quandō dērelinquit **ōva** **sua** in **terrā**,

in pulvere calefiunt.

15 Oblīvīscitur quod pēs conculcet **eā**,

aut **bēstia** agrī conterat.

16 Dūrātur ad fīliōs suōs quasi nōn sint **suī**;

frūstrā labōrāns nūllō timōre ānxiātur.

17 Prīvāvit enim eam Deus **sapientiā**

nec **dēdit** illī intellegentiam.

18 Cum tempus fuerit, in altum **ālās** ērigit,

dērīdet equum et ascēnsōrem eius.

19 Numquid praebēbis equō fortitūdinem

aut circumdabis collō eius iubam?

20 Numquid suscitābis eum quasi locustās?

**Glōria** **hinnītūs** eius terror;

21 **vallem** **ungula** **fodit**, exsultat audācter,

in occursum pergit **armātīs**.

22 Contemnit pavōrem nec territur

neque cēdit gladiō.

23 Super ipsum sonābit **pharetrā**,

micat **hasta** et acīnacēs.

24 Fervēns et fremēns sorbet terram

nec cōnsistet, cum tubae sonaverit clangor.

25 **Ubi** audierit būcinam, dīcit: “Uah!”.

Procul odōrātur bellum,

exhortātiōnem ducum et ululātum **exercitūs**.

26 Numquid per sapientiam tuam plūmēscit accipiter,

expandēns **ālās** suās ad austrum?

27 Numquid ad praeceptum tuum ēlevābitur **aquila**

et in arduīs pōnet nīdum suum?

28 In petrīs **manet**

et in praeruptīs silicibus commorātur

atque in culmine et **arce**.

29 **Inde** contemplātur ēscam,

et dē **longē** oculī eius prōspiciunt.

30 Pullī eius lambent sanguinem;

et, ubicumque cadāver fuerit, statim **adest** ”.

## 40

1 Et respondēns Dominus **locūtus** **est** ad Iob:

2 “ Numquid contendit cum Omnipotente reprehēnsor?

Quī arguit Deum, dēbet respondēre ad **eā** ”.

3 Respondēns autem Iob Dominō dīxit:

4 “ Ecce **leviter** **locūtus** sum, quid respondēbō tibi?

**Manum** meam pōnam super **os** meum.

5 Ūnum **locūtus** sum, quod nōn repetam,

et alterum, quibus **ultrā** nōn addam ”.

6 Respondēns autem Dominus Iob dē turbine dīxit:

7 “ Accinge sīcut vir lumbōs tuōs;

interrogābō tē, et ēdocē mē.

8 Numquid irritum faciēs iūdicium meum

et condemnābis mē, ut tū iustificēris?

9 Et sī habēs brāchium sīcut Deus

et sī vōce similī tonās?

10 Circumdā tibi **decōrem** et sublīmitātem;

**glōria** et **decōrē** **induere**.

11 Effunde vehementiam furōris tuī

et respiciēns omnem arrogantem **humiliā**.

12 Respice cūnctōs superbōs et cōnfunde eōs

et contere impiōs in locō suō.

13 Absconde eōs in pulvere simul

et faciēs eōrum **claudē** in **foveā**;

14 et ego cōnfitēbor

quod salvāre tē possit **dexterā** **tuā**.

15 Ecce Behemoth, quem fēcī tēcum;

fēnum quasi bōs **comēdit**.

16 Fortitūdō eius in lumbīs eius,

et virtūs illīus in umbilīcō ventris eius.

17 Stringit caudam suam quasi cedrum,

nervī femorum eius perplexī sunt.

18 **Ossā** eius velut fistulae **āeris**,

cartilāgō illīus quasi lāminae ferreae.

19 Ipse **est** prīncipium viārum Deī;

quī fēcit eum, applicābit gladium eius.

20 Huic montēs tribūtum ferunt,

omnēs bēstiae agrī lūdunt ibi.

21 Sub lōtīs silvestribus dormit,

in sēcrētō calamī et in locīs ūmentibus;

22 lōtī silvestrēs **umbra** eum prōtegunt,

circumdant eum salicēs **torrentis**.

23 Sī fluvius intumēscat, nōn tremit;

sēcūrus **est**, sī prōrumpat **flūctus** ad **os** eius.

24 In oculīs eius **quis** capiet eum

et in sudibus perforābit nārēs eius?

25 An **extrahere** **poteris** Leviathān hāmō

et fūne ligābis linguam eius?

26 Numquid pōnēs iuncum in nāribus eius

aut **spīna** perforābis māxillam eius?

27 Numquid multiplicābit ad tē precēs

aut loquētur tibi mollia?

28 Numquid **fēriet** tēcum **pactum**,

et accipiēs eum servum sempiternum?

29 Numquid illūdēs **eī** quasi **avī**

aut ligābis eum prō puellīs tuīs?

30 Speculābuntur super eum sociī,

dīvident illum negōtiātōrēs?

31 Numquid implēbis **tēlīs** pellem eius

et iaculō hāmātō piscium caput illīus?

32 Pōne super eum **manum** tuam;

mementō bellī nec **ultrā** addās.

## 41

1 Ecce spēs eius frūstrābitur eum,

et aspectū eius praecipitābitur.

2 Nēmō tam audāx, ut suscitet eum.

**Quis** enim **resistere** potest vultuī eius?

3 **Quis** eum **aggressus** **est** et salvus fuit?

Sub omnī caelō quisnam?

4 Nōn tacēbō super **membra** eius

et ēloquar rōbur et grātiam **struis**.

5 **Quis** revēlābit faciem indūmentī eius,

et duplicia mandibulae eius **quis** intrābit?

6 Portās **vultūs** eius **quis** aperiet?

Per gȳrum dentium eius **formīdō**.

7 Corpus illīus quasi **scūta** fūsilia,

**compāctum** sigillō siliceō:

8 ūnum ūnī coniungitur,

et nē spīrāculum quidem incēdit per **eā**;

9 ūnum alterī adhaeret,

et tenentēs sē nēquāquam sēparantur.

10 Sternūtātiō eius favīllae **ignis**,

et oculī eius ut palpebrae dīlūculī.

11 Dē ōre eius lampadēs prōcēdunt,

sīcut scintillae **ignis** ēmittuntur.

12 Dē nāribus eius prōcēdit fūmus,

sīcut **ōllae** succēnsae atque **ferventīs**.

13 **Hālitus** eius prūnās ārdēre facit,

et **flamma** dē ōre eius ēgreditur.

14 In collō eius **morābitur** fortitūdō,

et faciem eius praecēdit angor.

15 Paleāria eius **cohaerentia** sibi

**compressa** nōn moventur.

16 Cor eius indūrātur tamquam **lapis**

et dūrātur quasi **mola** īnferior.

17 Cum surrēxerit, tremunt fortēs

et ab undīs retrōrsum convertuntur.

18 Quī impēgerit in eum, gladius eius nōn stābit

nec **hasta** neque **pīlum** neque thōrāx;

19 reputat enim quasi paleās ferrum

et quasi lignum putridum aes.

20 Nōn fugat eum vir sagittārius,

in stipulam versī sunt **eī** lapidēs fundae.

21 Quasi stipulam aestimat fustem

et dērīdet vibrantem acīnacem.

22 Sub ipsō **acūmina** testae,

et sternit **trībula** super **lutum**.

23 **Fervēscere** facit quasi **ōllam** profundum

et mare pōnit quasi **vās** unguentārium.

24 Post sē illūminat sēmitam,

aestimātur abyssus quasi canēscēns.

25 Nōn **est** super terram potestās, quae **compārētur** **eī**,

quī **factus** **est**, ut nūllum timēret.

26 Omne **sublīme** videt:

ipse **est** rēx super ūniversōs fīliōs superbiae ”.

## 42

1 Respondēns autem Iob Dominō dīxit:

2 “ Sciō quia omnia **potes**,

et **nūlla** tē latet cōgitātiō.

3 **Quis** **est** iste, quī cēlat cōnsilium

absque **scientiā**?

Ideō īnsipienter **locūtus** sum

et mīrābilia, quae excēderent scientiam meam.

4 Audī, et ego loquar;

interrogābō tē, et respondē mihi.

5 Audītū **aurīs** audīvī tē;

nunc autem oculus meus videt tē.

6 Idcircō ipse mē reprehendō

et agō paenitentiam in **favīllā** et cinere ”.

7 Postquam autem **locūtus** **est** Dominus verba haec ad Iob, dīxit ad Eliphaz Themanitem: “ Īrātus **est** **furor** meus in tē et in duōs amīcōs tuōs, quoniam nōn **estis** locūtī **cōram** mē rēctum sīcut servus meus Iob.

8 Sūmite ergō vōbīs septem taurōs et septem arietēs et **īte** ad servum meum Iob et offerte holocaustum prō vōbīs; Iob autem servus meus ōrābit prō vōbīs. Faciem eius suscipiam, ut nōn vōbīs imputētur **stultitia**; neque enim locūtī **estis** ad mē **rēcta** sīcut servus meus Iob ”.

9 Abiērunt ergō Eliphaz Themanītēs et Baldad Suhītēs et Sophar Naamathītēs et fēcērunt, sīcut **locūtus** fuerat Dominus ad eōs, et suscēpit Dominus faciem Iob.

10 Dominus vertit sortem Iob, cum ōrāret ille prō **amīcīs** **suīs**; et addidit Dominus omnia, quaecumque fuerant Iob, duplicia.

11 Vēnērunt autem ad eum omnēs frātrēs **suī** et ūniversae sorōrēs suae et cūnctī, quī nōverant eum prius; et comēdērunt cum eō pānem in domō eius et mōvērunt super eum caput et cōnsōlātī sunt eum super omnī **mālō**, quod intulerat Dominus super eum; et dedērunt **eī** ūnusquisque argenteum ūnum et inaurem auream ūnam.

12 Dominus autem benedīxit novissimīs Iob **magis** quam prīncipiō eius; et **facta** sunt **eī** quattuordecim **mīlia** ovium et sex **mīlia** camēlōrum et mīlle **iuga** boum et mīlle asinae.

13 Et fuērunt **eī** septem fīliī et trēs fīliae;

14 et vocāvit **nōmen** ūnīus Columbam et **nōmen** secundae Cassiam et **nomēn** tertiae Cornustibīī.

15 Nōn sunt autem inventae mulierēs speciōsae sīcut fīliae Iob in **ūniversā** **terrā**; **dedit**que eīs pater suus hērēditātem inter frātrēs eārum.

16 Vīxit autem Iob post haec centum quadrāgintā annīs et vīdit fīliōs suōs et fīliōs fīliōrum suōrum usque ad quārtam generātiōnem; et mortuus **est** senex et plēnus diērum.

