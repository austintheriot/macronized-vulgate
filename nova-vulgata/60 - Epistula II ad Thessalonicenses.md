AD THESSALONĪCĒNSĒS **EPISTULA** IĪ SĀNCTĪ PAULĪ APOSTOLĪ

1 2 3

1 

1 Paulus et Silvānus et Tīmotheus ecclēsiae Thessalonīcēnsium in Deō Patre nostrō et Dominō **Iēsu** Chrīstō:

2 **grātia** vōbīs et pāx ā Deō Patre nostrō et Dominō **Iēsu** Chrīstō.

3 **Grātiās** **agere** dēbēmus Deō semper prō vōbīs, frātrēs, sīcut dignum **est**, quoniam supercrēscit **fidēs** **vestra**, et abundat **cāritās** ūnīuscuiusque omnium vestrum in invicem,

4 **ita** ut et nōs ipsī in vōbīs glōriēmur in ecclēsiīs Deī prō **patientiā** **vestrā** et **fide** in omnibus persecūtiōnibus vestrīs et trībulātiōnibus, quās sustinētis,

5 indicium iūstī iūdiciī Deī, ut dignī habeāminī rēgnō Deī, prō quō et patiminī;

6 sī quidem iūstum **est** apud Deum **retribuere** trībulātiōnem hīs, quī vōs trībulant,

7 et vōbīs, quī trībulāminī, requiem nōbīscum in revēlātiōne Dominī **Iēsu** dē caelō cum angelīs **virtūtis** eius,

8 in igne flammae, **dantīs** vindictam hīs, quī nōn nōvērunt Deum et quī nōn oboediunt ēvangeliō Dominī nostrī **Iēsu**;

9 quī poenās dabunt interitū aeternō ā faciē Dominī et ā **glōriā** **virtūtis** eius,

10 cum vēnerit glōrificārī in sānctīs **suīs** et **admīrābilīs** fierī in omnibus, quī crēdidērunt; quia crēditum **est** testimōnium nostrum super vōs in **diē** illō.

11 Ad quod etiam ōrāmus semper prō vōbīs, ut dignētur vōs vocātiōne **suā** Deus noster et impleat omnem voluntātem bonitātis et opus fideī in virtūte;

12 ut glōrificētur **nōmen** Dominī nostrī **Iēsu** Chrīstī in vōbīs, et vōs in illō, secundum grātiam Deī nostrī et Dominī **Iēsu** Chrīstī.

2

1 Rogāmus autem vōs, frātrēs, circā adventum Dominī nostrī **Iēsu** Chrīstī et nostram congregātiōnem in ipsum,

2 ut nōn **cito** moveāminī ā sēnsū neque terreāminī, neque per spīritum neque per verbum neque per epistulam tamquam per nōs, quasi īnstet diēs Dominī.

3 Nē **quis** vōs sēdūcat ūllō **modō**; quoniam, **nisi** vēnerit discessiō prīmum, et revēlātus fuerit homō inīquitātis, fīlius perditiōnis,

4 quī adversātur et extollitur suprā omne, quod dīcitur Deus aut quod colitur, **ita** ut in templō Deī sedeat, ostendēns sē quia sit Deus.

5 Nōn retinētis quod, cum adhūc essem apud vōs, haec dīcēbam vōbīs?

6 Et nunc quid dētineat **scītis**, ut ipse revēlētur in suō tempore.

7 Nam mystērium iam operātur inīquitātis; tantum quī tenet nunc, dōnec dē **mediō** fīat.

8 Et tunc revēlābitur ille inīquus, quem Dominus **Iēsus** interficiet spīritū **ōris** **suī** et dēstruet illūstrātiōne **adventūs** **suī**,

9 eum, cuius **est** **adventus** secundum operātiōnem Satānae in omnī virtūte et signīs et prōdigiīs mendācibus

10 et in omnī sēductiōne inīquitātis hīs, quī pereunt, eō quod cāritātem vēritātis nōn recēpērunt, ut salvī fierent.

11 Et ideō mittit illīs Deus operātiōnem errōris, ut crēdant mendāciō,

12 ut iūdicentur omnēs, quī nōn crēdidērunt vēritātī, sed cōnsēnsērunt inīquitātī.

13 Nōs autem dēbēmus grātiās **agere** Deō semper prō vōbīs, frātrēs, dīlēctī ā Dominō, quod ēlēgerit vōs Deus prīmitiās in salūtem, in sānctificātiōne **Spīritus** et **fide** vēritātis;

14 ad quod et vocāvit vōs per ēvangelium nostrum in acquīsītiōnem glōriae Dominī nostrī **Iēsu** Chrīstī.

15 Itaque, frātrēs, **stāte** et tenēte trāditiōnēs, quās didicistis sīve per sermōnem sīve per epistulam nostram.

16 Ipse autem Dominus noster **Iēsus** Chrīstus et Deus Pater noster, quī dīlēxit nōs et **dedit** cōnsōlātiōnem aeternam et spem bonam in **grātiā**,

17 cōnsōlētur **corda** **vestra** et cōnfirmet in omnī opere et sermōne bonō.

3

1 Dē cēterō, frātrēs, **ōrātē** prō nōbīs, ut sermō Dominī currat et glōrificētur sīcut et apud vōs,

2 et ut **līberēmur** ab importūnīs et **malīs** hominibus; nōn enim omnium **est** **fidēs**.

3 **Fidēlis** autem Dominus **est**, quī cōnfirmābit vōs et cūstōdiet ā **Mālō**.

4 Cōnfīdimus autem dē vōbīs in Dominō, quoniam, quae praecipimus, et facitis et faciētis.

5 Dominus autem dīrigat **corda** **vestra** in cāritātem Deī et patientiam Chrīstī.

6 Praecipimus autem vōbīs, frātrēs, in nōmine Dominī nostrī **Iēsu** Chrīstī, ut subtrahātis vōs ab omnī frātre ambulante **inōrdinātē** et nōn secundum trāditiōnem, quam accēpērunt ā nōbīs.

7 Ipsī enim **scītis** quemadmodum oporteat imitārī nōs, quoniam nōn inōrdinātī fuimus inter vōs

8 neque gratìs pānem mandūcāvimus ab aliquō sed in labōre et fatīgātiōne, nocte et **diē** operantēs, nē quem vestrum gravārēmus;

9 nōn quasi nōn **habuerīmus** potestātem, sed ut nosmetipsōs fōrmam darēmus vōbīs ad imitandum nōs.

10 Nam et cum **essēmus** apud vōs, **hoc** praecipiēbāmus vōbīs: Sī **quis** nōn vult operārī, nec mandūcet.

11 Audīmus enim inter vōs quōsdam ambulāre **inōrdinātē**, nihil operantēs sed **cūriōsē** agentēs;

12 hīs autem, quī eiusmodī sunt, praecipimus et obsecrāmus in Dominō **Iēsu** Chrīstō, ut cum **quiētē** operantēs suum pānem mandūcent.

13 Vōs autem, frātrēs, nōlīte dēficere benefacientēs.

14 Quod sī **quis** nōn oboedit verbō nostrō per epistulam, hunc **notātē**, nōn commisceāminī cum illō, ut cōnfundātur;

15 et nōlīte quasi inimīcum exīstimāre, sed corripite ut frātrem.

16 Ipse autem Dominus **pācis** det vōbīs pācem sempiternam in omnī **modō**. Dominus cum omnibus vōbīs.

17 Salūtātiō **mea** manū Paulī, quod **est** signum in omnī **epistulā**; **ita** scrībō.

18 **Grātia** Dominī nostrī **Iēsu** Chrīstī cum omnibus vōbīs.


