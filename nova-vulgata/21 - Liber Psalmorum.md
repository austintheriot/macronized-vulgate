# LIBER PSALMŌRUM

[LIBER I (Psalmī 1-41)](#liber-i)

[LIBER II (Psalmī 42-72)](#liber-ii)

[LIBER III (Psalmī 73-89)](#liber-iii)

[LIBER IV (Psalmī 90-106)](#liber-iv)

[LIBER V (Psalmī 107-150)](#liber-v)

## LIBER I

[1](#psalmus-1) [2](#psalmus-2) [3](#psalmus-3) [4](#psalmus-4) [5](#psalmus-5) [6](#psalmus-6) [7](#psalmus-7) [8](#psalmus-8) [9](#psalmus-9) [10](#psalmus-10) [11](#psalmus-11) [12](#psalmus-12) [13](#psalmus-13) [14](#psalmus-14) [15](#psalmus-15) [16](#psalmus-16) [17](#psalmus-17) [18](#psalmus-18) [19](#psalmus-19) [20](#psalmus-20) [21](#psalmus-21)

[22](#psalmus-22) [23](#psalmus-23) [24](#psalmus-24) [25](#psalmus-25) [26](#psalmus-26) [27](#psalmus-27) [28](#psalmus-28) [29](#psalmus-29) [30](#psalmus-30) [31](#psalmus-31) [32](#psalmus-32) [33](#psalmus-33) [34](#psalmus-34) [35](#psalmus-35) [36](#psalmus-36) [37](#psalmus-37) [38](#psalmus-38) [39](#psalmus-39) [40](#psalmus-40) [41](#psalmus-41)

### PSALMUS 1

1 Beātus vir, quī nōn abiit in cōnsiliō impiōrum

et in viā peccātōrum nōn stetit

et in conventū dērīsōrum nōn sēdit,

2 sed in lēge Dominī voluntās eius,

et in lēge eius meditātur diē ac nocte.

3 Et erit tamquam lignum plantātum secus dēcursūs aquārum,

quod frūctum suum dabit in tempore suō;

et folium eius nōn dēfluet,

et omnia, quaecumque faciet, prōsperābuntur.

4 Nōn sīc impiī, nōn sīc,

sed tamquam pulvis, quem prōicit ventus.

5 Ideō nōn cōnsurgent impiī in iūdiciō,

neque peccātōrēs in conciliō iūstōrum.

6 Quoniam nōvit Dominus viam iūstōrum,

et iter impiōrum perībit.

### PSALMUS 2

1 Quārē fremuērunt gentēs,

et populī meditātī sunt inānia?

2 Astitērunt rēgēs terrae,

et prīncipēs convēnērunt in ūnum

adversus Dominum et adversus chrīstum eius:

3 “Dīrumpāmus vincula eōrum

et prōiciāmus ā nōbīs iugum ipsōrum!”.

4 Quī habitat in caelīs, irrīdēbit eōs,

Dominus subsannābit eōs.

5 Tunc loquētur ad eōs in īrā suā

et in furōre suō conturbābit eōs:

6 “Ego autem cōnstituī rēgem meum super Sīōn, montem sānctum meum!”.

7 Praedicābō dēcrētum eius.

Dominus dīxit ad mē: “Fīlius meus es tū;

ego hodiē genuī tē.

8 Postulā ā mē, et dabō tibi gentēs hērēditātem tuam

et possessiōnem tuam terminōs terrae.

9 Regēs eōs in virgā ferreā

et tamquam vās figulī cōnfringēs eōs”.

10 Et nunc, rēgēs, intellegite;

ērudīminī, quī iūdicātis terram.

11 Servīte Dominō in timōre

et exsultāte eī cum tremōre.

12 Apprehendite disciplīnam, nē quandō īrāscātur,

et pereātis dē viā,

cum exārserit in brevī īra eius.

Beātī omnēs, quī cōnfīdunt in eō.

### PSALMUS 3

1 PSALMUS. Dāvīd, cum fūgit ā fīliō suō Absalom.

2 Domine, quid multiplicātī sunt, quī trībulant mē?

Multī īnsurgunt adversum mē,

3 multī dīcunt animae meae:

“Nōn est salūs ipsī in Deō”.

4 Tū autem, Domine, prōtēctor meus es,

glōria mea et exaltāns caput meum.

5 Vōce meā ad Dominum clāmāvī,

et exaudīvit mē dē monte sānctō suō.

6 Ego obdormīvī et sopōrātus sum,

exsurrēxī, quia Dominus suscēpit mē.

7 Nōn timēbō mīlia populī circumdantis mē.

Exsurge, Domine salvum mē fac, Deus meus;

8 quoniam tū percussistī in māxillam omnēs adversantēs mihi,

dentēs peccātōrum contrīvistī.

9 Dominī est salūs,

et super populum tuum benedictiō tua.

### PSALMUS 4

1 Magistrō chorī. Fidibus. PSALMUS. Dāvīd.

2 Cum invocārem, exaudīvit mē Deus iūstitiae meae.

In trībulātiōne dīlātāstī mihi;

miserēre meī et exaudī ōrātiōnem meam.

3 Fīliī hominum, usquequō gravī corde?

Ut quid dīligitis vānitātem et quaeritis mendācium?

4 Et scītōte quoniam mīrificāvit Dominus sānctum suum;

Dominus exaudiet, cum clāmāverō ad eum.

5 Īrāsciminī et nōlīte peccāre;

loquiminī in cordibus vestrīs,

in cubīlibus vestrīs et conquiēscite.

6 Sacrificāte sacrificium iūstitiae

et spērāte in Dominō.

7 Multī dīcunt: “Quis ostendit nōbīs bona?”.

Levā in signum super nōs lūmen vultūs tuī, Domine!

8 Maiōrem dedistī laetitiam in corde meō,

quam cum multiplicantur frūmentum et vīnum eōrum.

9 In pāce in idipsum dormiam et requiēscam,

quoniam tū, Domine, singulāriter in spē cōnstituistī mē.

### PSALMUS 5

1 Magistrō chorī. Ad tībiās. PSALMUS. Dāvīd.

2 Verba mea auribus percipe, Domine;

intellege gemitum meum.

3 Intende vōcī clāmōris meī,

rēx meus et Deus meus.

4 Quoniam ad tē ōrābō, Domine,

māne exaudiēs vōcem meam;

māne astābō tibi et exspectābō.

5 Quoniam nōn Deus volēns inīquitātem tū es;

neque habitābit iuxtā tē malignus,

6 neque permanēbunt iniūstī ante oculōs tuōs.

7 Ōdistī omnēs, quī operantur inīquitātem,

perdēs omnēs, quī loquuntur mendācium;

virum sanguinum et dolōsum abōminābitur Dominus.

8 Ego autem in multitūdine misericordiae tuae

introībō in domum tuam;

adōrābō ad templum sānctum tuum in timōre tuō.

9 Domine, dēdūc mē in iūstitiā tuā propter inimīcōs meōs,

dīrige in cōnspectū meō viam tuam.

10 Quoniam nōn est in ōre eōrum vēritās,

cor eōrum fovea;

sepulcrum patēns est guttur eōrum,

molliunt linguās suās.

11 Iūdicā illōs, Deus; dēcīdant ā cōgitātiōnibus suīs;

secundum multitūdinem impietātum eōrum expelle eōs,

quoniam irrītāvērunt tē, Domine.

12 Et omnēs, quī spērant in tē,

laetentur, in aeternum exsultent.

Obumbrābis eīs, et glōriābuntur in tē,

quī dīligunt nōmen tuum;

13 quoniam tū benedīcēs iūstō, Domine,

quasi scūtō, bonā voluntāte corōnābis eum.

### PSALMUS 6

1 Magistrō chorī. Fidibus. Super octāvam. PSALMUS. Dāvīd.

2 Domine, nē in furōre tuō arguās mē

neque in īrā tuā corripiās mē.

3 Miserēre meī, Domine, quoniam īnfirmus sum;

sānā mē, Domine, quoniam conturbāta sunt ossa mea.

4 Et anima mea turbāta est valdē,

sed tū, Domine, usquequō?

5 Convertere, Domine, ēripe animam meam;

salvum mē fac propter misericordiam tuam.

6 Quoniam nōn est in morte, quī memor sit tuī;

in īnfernō autem quis cōnfitēbitur tibi?

7 Labōrāvī in gemitū meō,

lavābam per singulās noctēs lectum meum;

lacrimīs meīs strātum meum rigābam.

8 Turbātus est ā maerōre oculus meus,

inveterāvī inter omnēs inimīcōs meōs.

9 Discēdite ā mē, omnēs, quī operāminī inīquitātem,

quoniam exaudīvit Dominus vōcem flētūs meī.

10 Exaudīvit Dominus dēprecātiōnem meam,

Dominus ōrātiōnem meam suscēpit.

11 Ērubēscant et conturbentur vehementer omnēs inimīcī meī;

convertantur et ērubēscant valdē vēlōciter.

### PSALMUS 7

1 Lāmentātiō Dāvīd, quam cantāvit Dominō propter Chūs Beniamīnitam.

2 Domine Deus meus, in tē spērāvī;

salvum mē fac ex omnibus persequentibus mē et līberā mē,

3 nē quandō rapiat ut leō animam meam

discerpēns, dum nōn est quī salvum faciat.

4 Domine Deus meus, sī fēcī istud,

sī est inīquitās in manibus meīs,

5 sī reddidī retribuentī mihi mala

et exspoliāvī inimīcum meum dīmittēns inānem,

6 persequātur inimīcus animam meam et comprehendat

et conculcet in terrā vītam meam

et glōriam meam in pulverem dēdūcat.

7 Exsurge, Domine, in īrā tuā

et exaltāre contrā indignātiōnem inimīcōrum meōrum

et exsurge, Deus meus, in iūdiciō, quod mandāstī.

8 Et synagōga populōrum circumdabit tē,

et super hanc in altum regredere:

9 Dominus iūdicat populōs.

Iūdicā mē, Domine, secundum iūstitiam meam

et secundum innocentiam meam, quae est in mē.

10 Cōnsūmātur nēquitia peccātōrum;

et iūstum cōnfirmā:

scrūtāns corda et rēnēs Deus iūstus.

11 Adiūtōrium meum apud Deum,

quī salvōs facit rēctōs corde.

12 Deus iūdex iūstus,

fortis, īrāscēns per singulōs diēs.

13 Nōnne iterum gladium suum exacuit,

arcum suum tetendit et parāvit illum?

14 Et parāvit sibi vāsa mortis,

sagittās suās ārdentēs effēcit.

15 Ecce parturiit iniūstitiam,

concēpit dolōrem et peperit inīquitātem;

16 lacum aperuit et effōdit eum

et incidit in foveam, quam fēcit.

17 Convertētur dolor eius in caput eius,

et in verticem ipsīus inīquitās eius dēscendet.

18 Cōnfitēbor Dominō secundum iūstitiam eius

et psallam nōminī Dominī Altissimī.

### PSALMUS 8

1 Magistrō chorī. Ad modum canticī "Torculāria...". PSALMUS. Dāvīd.

2 Domine, Dominus noster,

quam admīrābile est nōmen tuum in ūniversā terrā,

quoniam ēlevāta est magnificentia tua super caelōs.

3 Ex ōre īnfantium et lactantium perfēcistī laudem

propter inimīcōs tuōs,

ut dēstruās inimīcum et ultōrem.

4 Quandō videō caelōs tuōs, opera digitōrum tuōrum,

lūnam et stēllās, quae tū fundāstī,

5 quid est homō, quod memor es eius,

aut fīlius hominis, quoniam vīsitās eum?

6 Minuistī eum paulō minus ab angelīs,

glōriā et honōre corōnāstī eum

7 et cōnstituistī eum super opera manuum tuārum.

Omnia subiēcistī sub pedibus eius:

8 ovēs et bovēs ūniversās,

īnsuper et pecora campī,

9 volucrēs caelī et piscēs maris,

quaecumque perambulant sēmitās maris.

10 Domine, Dominus noster,

quam admīrābile est nōmen tuum in ūniversā terrā!

### PSALMUS 9

1 Magistrō chorī. Ad modum canticī "Mut labben"[^1]. PSALMUS. Dāvīd.

2 ĀLEPH. Cōnfitēbor tibi, Domine, in tōtō corde meō,

nārrābō omnia mīrābilia tua.

3 Laetābor et exsultābō in tē,

psallam nōminī tuō, Altissime.

4 BĒTH. Cum convertuntur inimīcī meī retrōrsum,

īnfirmantur et pereunt ā faciē tuā.

5 Quoniam fēcistī iūdicium meum et causam meam,

sēdistī super thronum, quī iūdicās iūstitiam.

6 GHĪMEL. Increpāstī gentēs, perdidistī impium;

nōmen eōrum dēlēstī in aeternum et in saeculum saeculī.

7 Inimīcī dēfēcērunt, sōlitūdinēs sempiternae factae sunt;

et cīvitātēs dēstrūxistī: periit memoria eōrum cum ipsīs.

8 HĒ. Dominus autem in aeternum sedēbit,

parāvit in iūdicium thronum suum;

9 et ipse iūdicābit orbem terrae in iūstitiā,

iūdicābit populōs in aequitāte.

10 VAU. Et erit Dominus refugium oppressō,

refugium in opportūnitātibus, in trībulātiōne.

11 Et spērent in tē, quī nōvērunt nōmen tuum,

quoniam nōn dērelīquistī quaerentēs tē, Domine.

12 ZAĪN. Psallite Dominō, quī habitat in Sīōn;

annūntiāte inter gentēs studia eius.

13 Quoniam requīrēns sanguinem recordātus est eōrum,

nōn est oblītus clāmōrem pauperum.

14 HĒTH. Miserēre meī, Domine;

vidē afflīctiōnem meam dē inimīcīs meīs,

quī exaltās mē dē portīs mortis,

15 ut annūntiem omnēs laudātiōnēs tuās in portīs fīliae Sīōn,

exsultem in salūtārī tuō.

16 TĒTH. Īnfīxae sunt gentēs in foveā, quam fēcērunt;

in laqueō istō, quem abscondērunt,

comprehēnsus est pēs eōrum.

17 Manifestāvit sē Dominus iūdicium faciēns;

in operibus manuum suārum comprehēnsus est peccātor.

18 IOD. Convertentur peccātōrēs in īnfernum,

omnēs gentēs, quae oblīvīscuntur Deum.

19 CĀPH. Quoniam nōn in fīnem oblīviō erit pauperis;

exspectātiō pauperum nōn perībit in aeternum.

20 Exsurge, Domine, nōn cōnfortētur homō;

iūdicentur gentēs in cōnspectū tuō.

21 Cōnstitue, Domine, terrōrem super eōs;

sciant gentēs quoniam hominēs sunt.

### PSALMUS 10

1 LĀMED. Ut quid, Domine, stās ā longē,

abscondis tē in opportūnitātibus, in trībulātiōne?

2 Dum superbit, impius īnsequitur pauperem;

comprehendantur in cōnsiliīs, quae cōgitant.

3 Quoniam glōriātur peccātor in dēsīderiīs animae suae,

et avārus sibi benedīcit.

4 NŪN. Spernit Dominum peccātor in arrogantiā suā:

“Nōn requīret; nōn est Deus”.

5 Hae sunt omnēs cōgitātiōnēs eius;

prōsperantur viae illīus in omnī tempore.

Excelsa nimis iūdicia tua ā faciē eius;

omnēs inimīcōs suōs aspernātur.

6 Dīxit enim in corde suō: “Nōn movēbor;

in generātiōnem et generātiōnem erō sine malō”.

7 PHĒ. Cuius maledictiōne ōs plēnum est et fraudulentiā et dolō,

sub linguā eius labor et nēquitia.

8 Sedet in īnsidiīs ad vīcōs,

in occultīs interficit innocentem.

9 SĀDĒ. Oculī eius in pauperem respiciunt;

īnsidiātur in absconditō quasi leō in spēluncā suā.

Īnsidiātur, ut rapiat pauperem;

rapit pauperem, dum attrahit in laqueum suum.

10 Irruit et inclīnat sē, et miserī cadunt

in fortitūdine brāchiōrum eius.

11 Dīxit enim in corde suō: “Oblītus est Deus;

āvertit faciem suam, nōn vidēbit in fīnem”. -

12 CŌPH. Exsurge, Domine Deus, exaltā manum tuam,

nē oblīvīscāris pauperum.

13 Propter quid spernit impius Deum?

Dīxit enim in corde suō: “Nōn requīrēs”.

14 RĒS. Vīdistī: tū labōrem et dolōrem cōnsīderās,

ut trādās eōs in manūs tuās.

Tibi dērelictus est pauper,

orphanō tū factus es adiūtor.

15 SĪN. Contere brāchium peccātōris et malignī;

quaerēs peccātum illīus et nōn inveniēs.

16 Dominus rēx in aeternum et in saeculum saeculī:

periērunt gentēs dē terrā illīus.

17 TAU. Dēsīderium pauperum exaudīstī, Domine;

cōnfirmābis cor eōrum, intendēs aurem tuam

18 iūdicāre pūpillō et humilī,

ut nōn appōnat ultrā indūcere timōrem homō dē terrā.

### PSALMUS 11

1 Magistrō chorī. Dāvīd.

In Dominō cōnfīdō, quōmodo dīcitis animae meae:

“Trānsmigrā in montem sīcut passer!

2 Quoniam ecce peccātōrēs intendērunt arcum,

parāvērunt sagittās suās super nervum,

ut sagittent in obscūrō rēctōs corde.

3 Quandō fundāmenta ēvertuntur,

iūstus quid faciat?”.

4 Dominus in templō sānctō suō,

Dominus, in caelō sēdēs eius.

Oculī eius in pauperem respiciunt,

palpebrae eius interrogant fīliōs hominum.

5 Dominus interrogat iūstum et impium;

quī autem dīligit inīquitātem, ōdit anima eius.

6 Pluet super peccātōrēs carbōnēs ignis et sulphur;

et spīritūs procellārum pars calicis eōrum.

7 Quoniam iūstus Dominus et iūstitiās dīlēxit,

rēctī vidēbunt vultum eius.

### PSALMUS 12

1 Magistrō chorī. Super octāvam. PSALMUS. Dāvīd.

2 Salvum mē fac, Domine, quoniam dēfēcit sānctus,

quoniam dēminūtī sunt fidēlēs ā fīliīs hominum.

3 Vāna locūtī sunt ūnusquisque ad proximum suum;

in labiīs dolōsīs, in duplicī corde locūtī sunt.

4 Disperdat Dominus ūniversa labia dolōsa

et linguam magniloquam.

5 Quī dīxērunt: “Linguā nostrā magnificābimur,

labia nostra ā nōbīs sunt;

quis noster dominus est?”.

6 “Propter miseriam inopum et gemitum pauperum,

nunc exsurgam, dīcit Dominus;

pōnam in salūtārī illum, quem dēspiciunt”.

7 Ēloquia Dominī ēloquia casta,

argentum igne exāminātum, sēparātum ā terrā,

pūrgātum septuplum.

8 Tū, Domine, servābis nōs et cūstōdiēs nōs

ā generātiōne hāc in aeternum.

In circuitū impiī ambulant,

cum exaltantur sordēs inter fīliōs hominum.

### PSALMUS 13

1 Magistrō chorī. PSALMUS. Dāvīd.

2 Usquequō, Domine, oblīvīscēris mē in fīnem?

Usquequō āvertēs faciem tuam ā mē?

3 Usquequō pōnam cōnsilia in animā meā,

dolōrem in corde meō per diem?

Usquequō exaltābitur inimīcus meus super mē?

4 Respice et exaudī mē, Domine Deus meus.

Illūminā oculōs meōs, nē quandō obdormiam in morte,

5 nē quandō dīcat inimīcus meus: “Praevaluī adversus eum!”;

neque exsultent, quī trībulant mē, sī mōtus fuerō.

6 Ego autem in misericordiā tuā spērāvī.

Exsultābit cor meum in salūtārī tuō;

cantābō Dominō, quī bona tribuit mihi.

### PSALMUS 14

1 Magistrō chorī. Dāvīd.

Dīxit īnsipiēns in corde suō: “Nōn est Deus”.

Corruptī sunt et abōminātiōnēs operātī sunt;

nōn est quī faciat bonum.

2 Dominus dē caelō prōspexit super fīliōs hominum,

ut vidēret sī est intellegēns aut requīrēns Deum.

3 Omnēs dēclīnāvērunt, simul corruptī sunt;

nōn est quī faciat bonum, nōn est usque ad ūnum.

4 Nōnne scient omnēs, quī operantur inīquitātem,

quī dēvorant plēbem meam sīcut ēscam pānis?

Dominum nōn invocāvērunt;

5 illīc trepidāvērunt timōre,

quoniam Deus cum generātiōne iūstā est.

6 Vōs cōnsilium inopis cōnfundētis,

Dominus autem spēs eius est.

7 Quis dabit ex Sīōn salūtāre Isrāēl?

Cum converterit Dominus captīvitātem plēbis suae,

exsultābit Iācōb[\*][jacob], et laetābitur Isrāēl.

### PSALMUS 15

1 PSALMUS. Dāvīd.

Domine, quis habitābit in tabernāculō tuō?

Quis requiēscet in monte sānctō tuō?

2 Quī ingreditur sine maculā et operātur iūstitiam,

quī loquitur vēritātem in corde suō,

3 quī nōn ēgit dolum in linguā suā

nec fēcit proximō suō malum

et opprobrium nōn intulit proximō suō.

4 Ad nihilum reputātus est in cōnspectū eius malignus,

timentēs autem Dominum glōrificat.

Quī iūrāvit in dētrīmentum suum et nōn mūtat,

5 quī pecūniam suam nōn dedit ad ūsūram

et mūnera super innocentem nōn accēpit.

Quī facit haec, nōn movēbitur in aeternum.

### PSALMUS 16

1 Miktam. Dāvīd.

Cōnservā mē, Deus, quoniam spērāvī in tē.

2 Dīxī Dominō: “Dominus meus es tū, bonum mihi nōn est sine tē”.

3 In sānctōs, quī sunt in terrā, inclitōs virōs,

omnis voluntās mea in eōs.

4 Multiplicantur dolōrēs eōrum, quī post deōs aliēnōs accelerāvērunt.

Nōn effundam lībātiōnēs eōrum dē sanguinibus

neque assūmam nōmina eōrum in labiīs meīs.

5 Dominus pars hērēditātis meae et calicis meī:

tū es quī dētinēs sortem meam.

6 Fūnēs cecidērunt mihi in praeclārīs;

īnsuper et hērēditās mea speciōsa est mihi.

7 Benedīcam Dominum, quī tribuit mihi intellēctum;

īnsuper et in noctibus ērudiērunt mē rēnēs meī.

8 Prōpōnēbam Dominum in cōnspectū meō semper;

quoniam ā dextrīs est mihi, nōn commovēbor.

9 Propter hoc laetātum est cor meum,

et exsultāvērunt praecordia mea;

īnsuper et carō mea requiēscet in spē.

10 Quoniam nōn dērelinquēs animam meam in īnfernō

nec dabis sānctum tuum vidēre corruptiōnem.

11 Nōtās mihi faciēs viās vītae,

plēnitūdinem laetitiae cum vultū tuō,

dēlectātiōnēs in dexterā tuā usque in fīnem.

### PSALMUS 17

1 Precātiō. Dāvīd.

Exaudī, Domine, iūstitiam meam,

intende dēprecātiōnem meam.

Auribus percipe ōrātiōnem meam, nōn in labiīs dolōsīs.

2 Dē vultū tuō iūdicium meum prōdeat;

oculī tuī videant aequitātēs.

3 Probā cor meum et vīsitā nocte;

igne mē exāminā, et nōn inveniēs in mē inīquitātem.

4 Nōn trānsgreditur ōs meum ad opera hominum,

propter verba labiōrum tuōrum cūstōdīvī mē ā viīs violentī.

5 Retinē gressūs meōs in sēmitīs tuīs,

ut nōn moveantur vestīgia mea.

6 Ego ad tē clāmāvī, quoniam exaudīs mē, Deus;

inclīnā aurem tuam mihi et exaudī verba mea.

7 Mīrificā misericordiās tuās,

quī salvōs facis ab īnsurgentibus

spērantēs in dexterā tuā.

8 Cūstōdī mē ut pūpillam oculī,

sub umbrā ālārum tuārum prōtege mē

9 ā faciē impiōrum, quī mē afflīxērunt.

Inimīcī meī in furōre circumdedērunt mē,

10 adipem suum conclūsērunt;

ōs eōrum locūtum est superbiam.

11 Incēdentēs nunc circumdedērunt mē,

oculōs suōs statuērunt prōsternere in terram.

12 Aspectus eōrum quasi leōnis parātī ad praedam

et sīcut catulī leōnis recubantis in abditīs.

13 Exsurge, Domine, praevenī eum, supplantā eum;

ēripe animam meam ab impiō frameā tuā,

14 ā mortuīs manū tuā, Domine,

ā mortuīs, quōrum dēfēcit portiō vītae.

Dē reconditīs tuīs adimpleās ventrem eōrum,

saturentur fīliī et dīmittant reliquiās parvulīs suīs.

15 Ego autem in iūstitiā vidēbō faciem tuam;

satiābor, cum ēvigilāverō, cōnspectū tuō.

### PSALMUS 18

1 Magistrō chorī. Dāvīd, servī Dominī,

quī locūtus est ad Dominum verba huius canticī,

quandō Dominus eum līberāverat

ē potestāte omnium inimīcōrum suōrum

2 et ē manū Saūl. Dīxit igitur:

Dīligam tē, Domine, fortitūdō mea.

3 Domine, firmāmentum meum et refugium meum et līberātor meus;

Deus meus, adiūtor meus, et spērābō in eum;

prōtēctor meus et cornū salūtis meae et susceptor meus.

4 Laudābilem invocābō Dominum,

et ab inimīcīs meīs salvus erō.

5 Circumdedērunt mē flūctūs mortis,

et torrentēs Bēlial conturbāvērunt mē;

6 fūnēs īnfernī circumdedērunt mē,

praeoccupāvērunt mē laqueī mortis.

7 In trībulātiōne meā invocāvī Dominum

et ad Deum meum clāmāvī;

exaudīvit dē templō suō vōcem meam,

et clāmor meus in cōnspectū eius introīvit in aurēs eius.

8 Commōta est et contremuit terra;

fundāmenta montium concussa sunt

et commōta sunt, quoniam īrātus est.

9 Ascendit fūmus dē nāribus eius,

et ignis dē ōre eius dēvorāns;

carbōnēs succēnsī prōcessērunt ab eō.

10 Inclīnāvit caelōs et dēscendit,

et cālīgō sub pedibus eius.

11 Et ascendit super cherub et volāvit,

ferēbātur super pennās ventōrum.

12 Et posuit tenebrās latibulum suum,

in circuitū eius tabernāculum eius,

**tenebrōsa** **aqua**, nūbēs āeris.

13 Prae fulgōre in cōnspectū eius nūbēs trānsiērunt,

grandō et carbōnēs ignis.

14 Et intonuit dē caelō Dominus,

et Altissimus dedit vōcem suam:

grandō et carbōnēs ignis.

15 Et mīsit sagittās suās et dissipāvit eōs,

fulgura iēcit et conturbāvit eōs.

16 Et appāruērunt fontēs aquārum,

et revēlāta sunt fundāmenta orbis terrārum

ab increpātiōne tuā, Domine,

ab īnspīrātiōne spīritūs īrae tuae.

17 Mīsit dē summō et accēpit mē

et assūmpsit mē dē aquīs multīs;

18 ēripuit mē dē inimīcīs meīs fortissimīs

et ab hīs, quī ōdērunt mē,

quoniam cōnfortātī sunt super mē.

19 Oppugnāvērunt mē in diē afflīctiōnis meae,

et factus est Dominus fulcīmentum meum;

20 et ēdūxit mē in lātitūdinem,

salvum mē fēcit, quoniam voluit mē.

21 Et retribuet mihi Dominus secundum iūstitiam meam

et secundum pūritātem manuum meārum reddet mihi,

22 quia cūstōdīvī viās Dominī

nec impiē recessī ā Deō meō.

23 Quoniam omnia iūdicia eius in cōnspectū meō,

et iūstitiās eius nōn reppulī ā mē;

24 et fuī immaculātus cum eō

et observāvī mē ab inīquitāte.

25 Et retribuit mihi Dominus secundum iūstitiam meam

et secundum pūritātem manuum meārum

in cōnspectū oculōrum eius.

26 Cum sānctō sānctus eris

et cum virō innocente innocēns eris

27 et cum ēlēctō ēlēctus eris

et cum perversō callidus eris.

28 Quoniam tū populum humilem salvum faciēs

et oculōs superbōrum humiliābis.

29 Quoniam tū accendis lucernam meam, Domine;

Deus meus illūminat tenebrās meās.

30 Quoniam in tē aggrediar hostium turmās

et in Deō meō trānsiliam mūrum.

31 Deus, impollūta via eius,

ēloquia Dominī igne exāmināta;

prōtēctor est omnium spērantium in sē.

32 Quoniam quis Deus praeter Dominum?

Aut quae mūnītiō praeter Deum nostrum?

33 Deus, quī praecīnxit mē virtūte

et posuit immaculātam viam meam;

34 quī perfēcit pedēs meōs tamquam cervōrum

et super excelsa statuit mē;

35 quī docet manūs meās ad proelium,

et tendunt arcum aereum brāchia mea.

36 Et dedistī mihi scūtum salūtis tuae,

et dextera tua suscēpit mē,

et exaudītiō tua magnificāvit mē.

37 Dīlātāstī gressūs meōs subtus mē,

et nōn sunt īnfirmāta vestīgia mea.

38 Persequēbar inimīcōs meōs et comprehendēbam illōs

et nōn convertēbar, dōnec dēficerent.

39 Cōnfringēbam illōs, nec poterant stāre,

cadēbant subtus pedēs meōs.

40 Et praecīnxistī mē virtūte ad bellum

et supplantāstī īnsurgentēs in mē subtus mē.

41 Et inimīcōs meōs dedistī mihi dorsum

et odientēs mē disperdidistī.

42 Clāmāvērunt, nec erat quī salvōs faceret,

ad Dominum, nec exaudīvit eōs.

43 Et comminuī eōs ut pulverem ante faciem ventī,

ut lutum platēārum contrīvī eōs.

44 Ēripuistī mē dē contrādictiōnibus populī,

cōnstituistī mē in caput gentium.

Populus, quem nōn cognōvī, servīvit mihi,

45 in audītū auris oboedīvit mihi.

Fīliī aliēnī blandītī sunt mihi,

46 fīliī aliēnī inveterātī sunt,

contremuērunt in abditīs suīs.

47 Vīvit Dominus, et benedictus Adiūtor meus,

et exaltētur Deus salūtis meae.

48 Deus, quī dās vindictās mihi

et subdis populōs sub mē,

līberātor meus dē inimīcīs meīs īrācundīs;

49 et ab īnsurgentibus in mē exaltās mē,

ā virō inīquō ēripis mē.

50 Proptereā cōnfitēbor tibi in nātiōnibus, Domine,

et nōminī tuō psalmum dīcam,

51 magnificāns salūtēs rēgis suī

et faciēns misericordiam chrīstō suō

Dāvīd et sēminī eius usque in saeculum.

### PSALMUS 19

1 Magistrō chorī. PSALMUS. Dāvīd.

2 Caelī ēnārrant glōriam Deī,

et opera manuum eius annūntiat firmāmentum.

3 Diēs diēī ēructat verbum,

et nox noctī indicat scientiam.

4 Nōn sunt loquēlae neque sermōnēs,

quōrum nōn intellegantur vōcēs:

5 in omnem terram exīvit sonus eōrum,

et in fīnēs orbis terrae verba eōrum.

6 Sōlī posuit tabernāculum in eīs,

et ipse, tamquam spōnsus prōcēdēns dē thalamō suō,

exsultāvit ut gigās ad currendam viam.

7 Ā fīnibus caelōrum ēgressiō eius,

et occursus eius usque ad fīnēs eōrum,

nec est quod sē abscondat ā calōre eius.

8 Lēx Dominī immaculāta, reficiēns animam,

testimōnium Dominī fidēle, sapientiam praestāns parvulīs.

9 Iūstitiae Dominī rēctae, laetificantēs corda,

praeceptum Dominī lūcidum, illūmināns oculōs.

10 Timor Dominī mundus, permanēns in saeculum saeculī;

iūdicia Dominī vēra, iūsta omnia simul,

11 dēsīderābilia super aurum et lapidem pretiōsum multum,

et dulciōra super mel et favum stīllantem.

12 Etenim servus tuus ērudītur in eīs;

in cūstōdiendīs illīs retribūtiō multa.

13 Errōrēs quis intellegit?

Ab occultīs mundā mē

14 et ā superbiā cūstōdī servum tuum, nē dominētur meī,

Tunc immaculātus erō

et ēmundābor ā dēlictō maximō.

15 Sint ut complaceant ēloquia ōris meī,

et meditātiō cordis meī in cōnspectū tuō.

Domine, adiūtor meus et redēmptor meus.

### PSALMUS 20

1 Magistrō chorī. PSALMUS. Dāvīd.

2 Exaudiat tē Dominus in **diē** trībulātiōnis,

prōtegat tē **nōmen** Deī Iācōb[\*][jacob].

3 Mittat tibi auxilium dē sānctō

et dē Sīōn tueātur tē.

4 Memor sit **omnis** sacrificiī tuī

et holocaustum tuum pingue habeat.

5 Tribuat tibi secundum cor tuum

et omne cōnsilium tuum adimpleat.

6 Laetābimur in salūtārī tuō

et in nōmine Deī nostrī **levābimus** **signa**;

impleat Dominus omnēs petītiōnēs tuās.

7 Nunc cognōvī quoniam salvum fēcit Dominus chrīstum suum:

exaudīvit illum dē caelō sānctō suō,

in virtūtibus **salūtis** dexterae eius.

8 Hī in curribus, et hī in equīs,

nōs autem **nōmen** Dominī Deī nostrī invocāvimus.

9 Ipsī incurvātī sunt et **cecidērunt**,

nōs autem surrēximus et ērēctī sumus.

10 Domine, salvum fac rēgem,

et exaudī nōs in **diē**, **quā** **invocāverimus** tē.

### PSALMUS 21

1 Magistrō chorī. PSALMUS. Dāvīd.

2 Domine, in virtūte **tuā** laetābitur rēx

et super salūtāre tuum exsultābit vehementer.

3 Dēsīderium **cordis** eius tribuistī **eī**

et voluntātem labiōrum eius nōn dēnegāstī.

4 Quoniam praevēnistī eum in benedictiōnibus dulcēdinis;

posuistī in **capite** eius corōnam dē aurō pūrissimō.

5 Vītam petiit ā tē, et tribuistī **eī**

longitūdinem diērum in saeculum et in saeculum saeculī.

6 **Magna** **est** **glōria** eius in salūtārī tuō,

magnificentiam et **decōrem** impōnēs super eum;

7 quoniam pōnēs eum benedictiōnem in saeculum saeculī,

laetificābis eum in gaudiō ante vultum tuum.

8 Quoniam rēx spērat in Dominō

et in **misericordiā** Altissimī nōn commovēbitur.

9 Inveniet **manus** **tua** omnēs inimīcōs tuōs,

**dexterā** **tua** inveniet, quī tē ōdērunt.

10 Pōnēs eōs ut clībanum **ignis** in tempore **vultūs** tuī:

Dominus in **īrā** **suā** dēglūtiet eōs,

et dēvorābit eōs **ignis**.

11 Frūctum eōrum dē **terrā** perdēs

et sēmen eōrum dē fīliīs hominum.

12 Quoniam intendērunt in tē **mala**,

cōgitāvērunt **cōnsilia**: nihil potuērunt.

13 Quoniam pōnēs eōs dorsum,

**arcūs** tuōs tendēs in vultum eōrum.

14 Exaltāre, Domine, in virtūte **tuā**;

cantābimus et psallēmus virtūtēs tuās.

### PSALMUS 22

1 Magistrō chorī. Ad modum canticī "Cerva dīlūculō". PSALMUS. Dāvīd.

2 Deus, Deus meus, quārē mē dērelīquistī?

**Longē** ā salūte **mea** verba rūgītūs[\*][rugitus] meī.

3 Deus meus, clāmō per diem, et nōn exaudīs,

et nocte, et nōn **est** requiēs mihi.

4 Tū autem sānctus **es**,

quī habitās in laudibus Isrāēl.

5 In tē spērāvērunt patrēs nostrī,

spērāvērunt, et līberāstī eōs;

6 ad tē clāmāvērunt et salvī factī sunt,

in tē spērāvērunt et nōn sunt cōnfūsī.

7 Ego autem sum **vermis** et nōn homō,

opprobrium hominum et abiectiō **plēbis**.

8 Omnēs videntēs mē dērīsērunt mē;

torquentēs **labia** mōvērunt caput:

9 “Spērāvit in Dominō: ēripiat eum,

salvum faciat eum, quoniam vult eum”.

10 Quoniam tū **es** quī extrāxistī mē dē ventre,

spēs **mea** ad **ūbera** mātris meae.

11 In tē **prōiectus** sum ex uterō,

dē ventre mātris meae Deus meus **es** tū.

12 Nē **longē** fīās ā mē,

quoniam trībulātiō **proxima** **est**,

quoniam nōn **est** quī adiuvet.

13 Circumdedērunt mē vitulī multī,

taurī Basān obsēdērunt mē.

14 Aperuērunt super mē **os** suum

sīcut **leō** rapiēns et rugiēns.

15 Sīcut **aquā** effūsus sum,

et **dissolūta** sunt omnia ossa **mea**.

Factum **est** cor meum tamquam **cēra**

liquēscēns in **mediō** ventris meī.

16 Āruit tamquam **testa** **palātum** meum,

et **lingua** **mea** adhaesit faucibus meīs,

et in pulverem **mortis** dēdūxistī mē.

17 Quoniam circumdedērunt mē **canēs** multī,

concilium malignantium obsēdit mē.

Fōdērunt **manūs** meās et **pedēs** meōs,

18 et dīnumerāvī omnia ossa **mea**.

Ipsī vērō cōnsīderāvērunt et īnspexērunt mē;

19 dīvīsērunt sibi vestīmenta **mea**

et super vestem meam mīsērunt sortem.

20 Tū autem, Domine, nē **ēlongāverīs**;

fortitūdō **mea**, ad adiuvandum mē **festīnā**.

21 Erue ā **frameā** animam meam

et dē manū **canis** ūnicam meam.

22 **Salvā** mē ex ōre leōnis

et ā cornibus ūnicornium humilitātem meam.

23 Nārrābō **nōmen** tuum frātribus meīs,

in **mediō** ecclēsiae laudābō tē.

24 Quī timētis Dominum, **laudātē** eum;

ūniversum sēmen Iācōb[\*][jacob], **glōrificātē** eum.

Metuat eum omne sēmen Isrāēl,

25 quoniam nōn sprēvit neque dēspexit afflīctiōnem **pauperis**

nec āvertit faciem suam ab eō

et, cum clāmāret ad eum, exaudīvit.

26 Apud tē laus **mea** in **ecclēsiā** **magnā**; **vōta** **mea** reddam in cōnspectū timentium eum.

27 **Edent** pauperēs et saturābuntur;

et laudābunt Dominum, quī requīrunt eum:

“Vīvant **corda** eōrum in saeculum saeculī!”.

28 Reminīscentur et convertentur ad Dominum

ūniversī fīnēs terrae,

et adōrābunt in cōnspectū eius

ūniversae familiae gentium.

29 Quoniam Dominī **est** rēgnum,

et ipse dominābitur gentium.

30 Ipsum **sōlum** adōrābunt omnēs, quī dormiunt in **terrā**;

in cōnspectū eius prōcident omnēs, quī dēscendunt in pulverem.

**Anima** autem **mea** illī vīvet,

31 et sēmen meum serviet ipsī.

Nārrābitur dē Dominō generātiōnī ventūrae;

32 et annūntiābunt iūstitiam eius

**populō**, quī nāscētur: “Haec fēcit Dominus!”.

### PSALMUS 23

1 PSALMUS. Dāvīd.

Dominus pāscit mē, et nihil mihi dēerit:

2 in pāscuīs virentibus mē collocāvit,

super aquās **quiētis** ēdūxit mē,

3 animam meam refēcit.

Dēdūxit mē super sēmitās iūstitiae propter **nōmen** suum.

4 Nam et sī ambulāverō in **valle** umbrae **mortis**,

nōn timēbō **mala**, quoniam tū mēcum **es**.

**Virga** **tua** et baculus tuus,

**ipsā** mē **cōnsōlāta** sunt.

5 Parāstī in cōnspectū meō mēnsam

adversus eōs, quī trībulant mē;

impinguāstī in oleō caput meum,

et calix meus redundat.

6 Etenim benignitās et **misericordiā** subsequentur mē

omnibus diēbus vītae meae,

et inhabitābō in domō Dominī

in longitūdinem diērum.

### PSALMUS 24

1 Dāvīd. PSALMUS.

Dominī **est** **terra**, et plēnitūdō eius,

**orbis** terrārum, et quī habitant in eō.

2 Quia ipse super maria fundāvit eum

et super flūmina firmāvit eum. -

3 **Quis** ascendet in montem Dominī,

aut **quis** stābit in locō sānctō eius?

4 Innocēns manibus et mundō **corde**,

quī nōn **levāvit** ad **vāna** animam suam

nec iūrāvit in dolum.

5 **Hic** accipiet benedictiōnem ā Dominō

et iūstificātiōnem ā Deō salūtārī suō.

6 Haec **est** generātiō quaerentium eum,

quaerentium faciem Deī Iācōb[\*][jacob].

7 Attollite, portae, **capita** **vestra**,

et ēlevāminī, portae aeternālēs,

et introībit rēx glōriae.

8 **Quis** **est** iste rēx glōriae?

Dominus **fortis** et potēns,

Dominus potēns in proeliō.

9 Attollite, portae, **capita** **vestra**,

et ēlevāminī, portae aeternālēs,

et introībit rēx glōriae.

10 **Quis** **est** iste rēx glōriae?

Dominus virtūtum ipse **est** rēx glōriae.

### PSALMUS 25

1 Dāvīd.

ĀLEPH. Ad tē, Domine, **levāvī** animam meam,

2 BĒTH. Deus meus, in tē cōnfīdō; nōn ērubēscam.

Neque exsultent super mē inimīcī meī,

3 GHĪMEL. etenim ūniversī, quī sustinent tē, nōn cōnfundentur.

Cōnfundantur īnfidēliter agentēs propter vānitātem.

4 DĀLETH. Viās tuās, Domine, dēmōnstrā mihi

et sēmitās tuās ēdocē mē.

5 HĒ. Dīrige mē in vēritāte **tuā** et docē mē,

quia tū **es** Deus **salūtis** meae,

VAU. et tē sustinuī **tōtā** **diē**.

6 ZAĪN. **Reminīscere** miserātiōnum tuārum, Domine,

et misericordiārum tuārum, quoniam ā saeculō sunt.

7 HĒTH. **Peccāta** **iuventūtis** meae et **dēlicta** **mea** nē **meminerīs**;

secundum misericordiam tuam mementō meī tū,

propter bonitātem tuam, Domine.

8 TĒTH. **Dulcis** et rēctus Dominus,

propter **hōc** peccātōrēs viam docēbit;

9 IOD. dīriget mānsuētōs in iūdiciō,

docēbit mītēs viās suās.

10 CĀPH. Ūniversae viae Dominī **misericordia** et **vēritās**

cūstōdientibus testāmentum eius et testimōnia eius.

11 LĀMED. Propter **nōmen** tuum, Domine,

propitiāberis peccātō meō: multum **est** enim.

12 MĒM. **Quis** **est** homō, quī timet Dominum?

Docēbit eum viam, quam ēligat.

13 NŪN. **Anima** eius in bonīs dēmorābitur,

et sēmen eius hērēditābit terram.

14 SĀMECH. Familiāriter aget Dominus cum timentibus eum,

ut testāmentum suum manifestet illīs.

15 AIN. Oculī meī semper ad Dominum,

quoniam ipse ēvellet dē laqueō **pedēs** meōs.

16 PHĒ. Respice in mē et miserēre meī,

quia ūnicus et pauper sum ego.

17 SĀDĒ. Dīlātā angustiās **cordis** meī

et dē necessitātibus meīs erue mē.

18 Vidē humilitātem meam et labōrem meum

et dīmitte **ūniversa** **dēlicta** **mea**.

19 RĒS. Respice inimīcōs meōs, quoniam multiplicātī sunt

et **odiō** crūdēlī ōdērunt mē.

20 SĪN. Cūstōdī animam meam et erue mē;

nōn ērubēscam, quoniam spērāvī in tē.

21 TAU. **Innocentia** et aequitās cūstōdiant mē,

quia sustinuī tē.

22 PHĒ. **Līberā**, Deus, Isrāēl

ex omnibus trībulātiōnibus **suīs**.

### PSALMUS 26

1 Dāvīd.

Iūdicā mē, Domine, quoniam ego in **innocentiā** **meā** **ingressus** sum

et in Dominō spērāns nōn īnfirmābor.

2 **Probā** mē, Domine, et **tentā** mē;

ūre **rēnēs** meōs et cor meum. —

3 Quoniam **misericordiā** **tuā** ante oculōs meōs **est**,

et ambulāvī in vēritāte **tuā**.

4 Nōn **sēdī** cum **virīs** vānitātis

et cum **occultē** agentibus nōn introībō.

5 Ōdīvī ecclēsiam malignantium

et cum impiīs nōn sedēbō.

6 Lavābō in **innocentiā** **manūs** meās

et circumdabō altāre tuum, Domine,

7 ut audītās faciam **vōcēs** **laudis**

et ēnārrem **ūniversa** mīrābilia **tua**.

8 Domine, dīlēxī habitāculum **domūs** tuae

et locum habitātiōnis glōriae tuae.

9 Nē colligās cum impiīs animam meam

et cum **virīs** sanguinum vītam meam,

10 in quōrum manibus inīquitātēs sunt,

**dexterā** eōrum **replēta** **est** mūneribus.

11 Ego autem in **innocentiā** **meā** **ingressus** sum;

redime mē et miserēre meī.

12 Pēs meus stetit in dīrēctō,

in ecclēsiīs **benedīcam** Dominō.

### PSALMUS 27

1 Dāvīd.

Dominus illūminātiō **mea** et salūs **mea**; quem timēbō?

Dominus prōtēctor vītae meae; ā quō trepidābō?

2 Dum appropiant super mē nocentēs,

ut **edant** carnēs meās;

quī trībulant mē et inimīcī meī,

ipsī īnfirmātī sunt et **cecidērunt**.

3 Sī cōnsistant adversum mē **castra**,

nōn timēbit cor meum;

sī exsurgat adversum mē proelium, in **hōc** ego spērābō.

4 Ūnum petiī ā Dominō, **hoc** requīram:

ut inhabitem in domō Dominī

omnibus diēbus vītae meae,

ut videam voluptātem Dominī

et vīsitem templum eius.

5 Quoniam occultābit mē in tentōriō suō

in **diē** **malōrum**.

Abscondet mē in absconditō tabernāculī **suī**,

in **petrā** exaltābit mē.

6 Et nunc exaltātur caput meum

super inimīcōs meōs in circuitū meō.

Immolābō in tabernāculō eius hostiās vōciferātiōnis,

cantābō et psalmum **dīcam** Dominō.

7 Exaudī, Domine, **vōcem** meam, **quā** clāmāvī;

miserēre meī et exaudī mē.

8 Dē tē dīxit cor meum: “Exquīrite faciem meam!”.

Faciem tuam, Domine, exquīram.

9 Nē āvertās faciem tuam ā mē,

nē dēclīnēs in **īrā** ā servō tuō.

Adiūtor meus **es** tū, nē mē reiciās

neque dērelinquās mē, Deus **salūtis** meae.

10 Quoniam pater meus et māter **mea** dērelīquērunt mē,

Dominus autem assūmpsit mē.

11 Ostende mihi, Domine, viam tuam

et dīrige mē in sēmitam rēctam propter inimīcōs meōs.

12 Nē **trādiderīs** mē in animam trībulantium mē,

quoniam īnsurrēxērunt in mē testēs inīquī,

et quī violentiam spīrant.

13 Crēdō **vīdēre** **bona** Dominī in **terrā** vīventium.

14 Exspectā Dominum, virīliter age,

et cōnfortētur cor tuum, et sustinē Dominum.

### PSALMUS 28

1 Dāvīd.

Ad tē, Domine, clāmābō;

Deus meus, nē sileās ā mē.

Nē quandō taceās ā mē,

et assimilābor dēscendentibus in lacum.

2 Exaudī **vōcem** dēprecātiōnis meae, dum clāmō ad tē,

dum extollō **manūs** meās ad templum sānctum tuum.

3 Nē simul trahās mē cum peccātōribus

et cum operantibus inīquitātem.

Quī loquuntur pācem cum proximō suō,

**mala** autem in cordibus eōrum.

4 Dā illīs secundum **opera** eōrum

et secundum nēquitiam adinventiōnum ipsōrum.

Secundum opus manuum eōrum tribue illīs,

redde retribūtiōnem eōrum ipsīs.

5 Quoniam nōn intellēxērunt **opera** Dominī

et opus manuum eius,

dēstruet illōs et nōn aedificābit eōs.

6 Benedictus Dominus,

quoniam exaudīvit **vōcem** dēprecātiōnis meae;

7 Dominus adiūtor meus et prōtēctor meus,

in ipsō spērāvit cor meum, et **adiūtus** sum,

et exsultāvit cor meum,

et in canticō meō cōnfitēbor **ei**.

8 Dominus fortitūdō plēbī suae,

et refugium salvātiōnum chrīstī **suī** **est**.

9 Salvum fac **populum** tuum et benedic hērēditātī tuae

et pāsce eōs et extolle illōs usque in aeternum.

### PSALMUS 29

1 PSALMUS. Dāvīd.

Afferte Dominō, fīliī Deī,

afferte Dominō glōriam et potentiam,

2 afferte Dominō glōriam nōminis eius,

**adōrātē** Dominum in splendōre sānctō.

3 Vōx Dominī super aquās;

Deus maiestātis intonuit,

Dominus super aquās multās.

4 Vōx Dominī in virtūte,

vōx Dominī in **magnificentiā**.

5 Vōx Dominī **cōnfringentis** cedrōs;

et cōnfringet Dominus cedrōs **Libanī**.

6 Et saltāre faciet, tamquam vitulum, **Libanum**,

et Sarion, quemadmodum fīlium ūnicornium. -

7 Vōx Dominī **intercīdentis** flammam **ignis**,

8 vōx Dominī **concutientis** dēsertum,

et concutiet Dominus dēsertum Cadēs.

9 Vōx Dominī **properantis** partum cervārum,

et dēnūdābit **condēnsa**;

et in templō eius omnēs **dicent** glōriam.

10 Dominus super dīluvium habitat,

et sedēbit Dominus rēx in aeternum.

11 Dominus virtūtem **populō** suō dabit,

Dominus benedīcet **populō** suō in pāce.

### PSALMUS 30

1 PSALMUS. Canticum fēstī Dēdicātiōnis Templī. Dāvīd.

2 Exaltābō tē, Domine, quoniam extrāxistī mē

nec dēlectāstī inimīcōs meōs super mē.

3 Domine Deus meus, clāmāvī ad tē, et sānāstī mē.

4 Domine, ēdūxistī ab īnfernō animam meam,

vīvificāstī mē, ut nōn dēscenderem in lacum.

5 Psallite Dominō, sānctī eius,

et cōnfitēminī memoriae sānctitātis eius,

6 quoniam ad mōmentum indignātiō eius,

et per vītam voluntās eius.

Ad vesperum dēmorātur **flētus**,

ad mātūtīnum **laetitiā**.

7 Ego autem dīxī in sēcūritāte **meā**:

“Nōn movēbor in aeternum”.

8 Domine, in voluntāte **tuā**

praestitistī **decōrī** meō virtūtem;

āvertistī faciem tuam ā mē,

et **factus** sum conturbātus.

9 Ad tē, Domine, clāmābam

et ad Deum meum dēprecābar.

10 Quae ūtilitās in sanguine meō,

dum dēscendō in corruptiōnem?

Numquid cōnfitēbitur tibi pulvis

aut annūntiābit vēritātem tuam?

11 Audīvit Dominus et misertus **est** meī,

Dominus **factus** **est** adiūtor meus.

12 Convertistī plānctum meum in chorōs mihi,

cōnscidistī saccum meum et accīnxistī mē **laetitiā**,

13 ut cantet tibi **glōria** **mea** et nōn taceat.

Domine Deus meus, in aeternum cōnfitēbor tibi.

### PSALMUS 31

1 Magistrō chorī. PSALMUS. Dāvīd.

2 In tē, Domine, spērāvī, nōn cōnfundar in aeternum;

in **iūstitiā** **tuā** **līberā** mē.

3 Inclīnā ad mē aurem tuam,

accelerā, ut ēruās mē.

**Ēsto** mihi in rūpem praesidiī

et in domum mūnītam, ut salvum mē faciās.

4 Quoniam fortitūdō **mea** et refugium meum **es** tū

et propter **nōmen** tuum **dēdūcēs** mē et pāscēs mē.

5 **Ēdūcēs** mē dē laqueō, quem abscondērunt mihi,

quoniam tū **es** fortitūdō **mea**.

6 In **manūs** tuās commendō spīritum meum;

redēmistī mē, Domine, Deus vēritātis.

7 Ōdistī observantēs vānitātēs supervacuās,

ego autem in Dominō spērāvī.

8 Exsultābō et laetābor in **misericordiā** **tuā**,

quoniam respexistī humilitātem meam;

agnōvistī necessitātēs animae meae

9 nec conclūsistī mē in manibus inimīcī;

statuistī in locō spatiōsō **pedēs** meōs.

10 Miserēre meī, Domine, quoniam trībulor;

conturbātus **est** in maerōre oculus meus,

**anima** **mea** et venter meus.

11 Quoniam dēfēcit in dolōre **vīta** **mea**,

et annī meī in gemitibus;

**īnfirmāta** **est** in paupertāte virtūs **mea**,

et ossa **mea** contābuērunt.

12 Apud omnēs inimīcōs meōs **factus** sum opprobrium

et vīcīnīs meīs valdē et timor **notīs** meīs:

quī vidēbant mē forās, fugiēbant ā mē.

13 Oblīviōnī ā **corde** **datus** sum tamquam mortuus;

**factus** sum tamquam **vās** perditum.

14 Quoniam audīvī vituperātiōnem multōrum: horror in circuitū;

in eō dum convenīrent simul adversum mē,

auferre animam meam cōnsiliātī sunt.

15 Ego autem in tē spērāvī, Domine;

dīxī: “Deus meus **es** tū,

16 in manibus tuīs sortēs meae”.

Ēripe mē dē manū inimīcōrum meōrum

et ā persequentibus mē;

17 illūstrā faciem tuam super servum tuum,

salvum mē fac in **misericordiā** **tuā**.

18 Domine, nōn cōnfundar, quoniam invocāvī tē;

ērubēscant impiī et obmūtēscant in īnfernō.

19 **Mūtā** fīant **labia** **dolōsa**,

quae loquuntur adversus iūstum **protervā**

in **superbiā** et in abūsiōne.

20 Quam **magna** multitūdō dulcēdinis tuae, Domine,

quam abscondistī timentibus tē.

Perfēcistī eīs, quī spērant in tē,

in cōnspectū fīliōrum hominum.

21 Abscondēs eōs in absconditō faciēī tuae

ā conturbātiōne hominum;

prōtegēs eōs in tabernāculō

ā contrādictiōne linguārum.

22 Benedictus Dominus,

quoniam mīrificāvit misericordiam suam mihi in cīvitāte **mūnītā**.

23 Ego autem dīxī in trepidātiōne **meā**:

“Praecīsus sum ā cōnspectū oculōrum tuōrum”.

Vērumtamen exaudīstī **vōcem** ōrātiōnis meae,

dum clāmārem ad tē.

24 Dīligite Dominum, omnēs sānctī eius:

fidēlēs cōnservat Dominus

et retribuit abundanter facientibus superbiam.

25 Virīliter agite, et cōnfortētur cor vestrum,

omnēs, quī **spērātīs** in Dominō.

### PSALMUS 32

1 Dāvīd. Maskil.

Beātus, cui **remissa** **est** inīquitās,

et obtēctum **est** peccātum.

2 Beātus vir, cui nōn imputāvit Dominus dēlictum,

nec **est** in spīritū eius dolus.

3 Quoniam tacuī, inveterāvērunt ossa **mea**,

dum rugīrem **tōtā** **diē**.

4 Quoniam **diē** ac nocte **gravāta** **est** super mē **manus** **tua**,

immūtātus **est** vigor meus in ārdōribus aestātis.

5 Peccātum meum cognitum tibi fēcī

et dēlictum meum nōn abscondī.

Dīxī: “Cōnfitēbor adversum mē inīquitātem meam Dominō”.

Et tū remīsistī impietātem peccātī meī.

6 Propter **hoc** ōrābit ad tē **omnis** sānctus in tempore opportūnō.

Et in dīluviō aquārum multārum

ad eum nōn approximābunt.

7 Tū **es** refugium meum, ā trībulātiōne cōnservābis mē;

exsultātiōnibus **salūtis** circumdabis mē.

8 Intellēctum tibi dabō et īnstruam tē in **viā**, **quā** gradiēris;

firmābō super tē oculōs meōs.

9 Nōlīte fierī sīcut equus et mūlus,

quibus nōn **est** **intellēctus**;

in **cāmō** et frēnō sī accēdis ad cōnstringendum,

nōn approximant ad tē.

10 Multī dolōrēs impiī,

spērantem autem in Dominō **misericordia** circumdabit.

11 Laetāminī in Dominō et **exsultātē**, iūstī;

et glōriāminī, omnēs rēctī **corde**.

### PSALMUS 33

1 **Exsultāte**, iūstī, in Dominō;

rēctōs decet collaudātiō.

2 Cōnfitēminī Dominō in **citharā**,

in psaltēriō decem chordārum psallite illī.

3 **Cantāte** **eī** canticum novum,

**bene** psallite **eī** in vōciferātiōne,

4 quia rēctum **est** verbum Dominī,

et omnia **opera** eius in **fide**.

5 Dīligit iūstitiam et iūdicium;

**misericordia** Dominī **plēnā** **est** **terrā**.

6 Verbō Dominī caelī factī sunt,

et spīritū **ōris** eius **omnis** virtūs eōrum.

7 Congregāns sīcut in utre aquās **maris**,

pōnēns in thēsaurīs abyssōs.

8 Timeat Dominum **omnis** **terra**,

ā faciē autem eius formīdent omnēs inhabitantēs orbem.

9 Quoniam ipse dīxit, et **facta** sunt,

ipse mandāvit, et **creāta** sunt.

10 Dominus dissipat **cōnsilia** gentium,

**irritās** facit cōgitātiōnēs **pōpulōrum**.

11 Cōnsilium autem Dominī in aeternum **manet**,

cōgitātiōnēs **cordis** eius in generātiōne et generātiōnem.

12 **Beāta** gēns, cui Dominus **est** Deus,

**populus**, quem ēlēgit in hērēditātem sibi.

13 Dē caelō respexit Dominus,

vīdit omnēs fīliōs hominum.

14 Dē locō habitāculī **suī** respexit

super omnēs, quī habitant terram,

15 quī fīnxit singillātim **corda** eōrum,

quī intellegit omnia **opera** eōrum.

16 Nōn salvātur rēx per multam virtūtem,

et gigās nōn līberābitur in multitūdine **virtūtis** suae.

17 Fallāx equus ad salūtem,

in **abundantiā** autem **virtūtis** suae nōn salvābit.

18 Ecce oculī Dominī super metuentēs eum,

in eōs, quī spērant super **misericordiā** eius,

19 ut ēruat ā morte animās eōrum

et alat eōs in famē.

20 **Anima** **nostra** sustinet Dominum,

quoniam adiūtor et prōtēctor noster **est**;

21 quia in eō laetābitur cor nostrum,

et in nōmine sānctō eius spērāvimus.

22 Fīat **misericordia** **tua**, Domine, super nōs,

quemadmodum spērāvimus in tē.

### PSALMUS 34

1 Dāvīd, quandō sē mente aliēnātum simulāvit

**cōram** Abimelech et, ab illō dīmissus, abiit.

2 ĀLEPH. **Benedīcam** Dominum in omnī tempore,

semper laus eius in ōre meō.

3 BĒTH. In Dominō glōriābitur **anima** **mea**,

audiant mānsuētī et laetentur.

4 GHĪMEL. **Magnificāte** Dominum mēcum,

et exaltēmus **nōmen** eius in idipsum.

5 DĀLETH. Exquīsīvī Dominum, et exaudīvit mē

et ex omnibus terrōribus meīs ēripuit mē.

6 HĒ. Respicite ad eum, et illūmināminī,

et faciēs vestrae nōn cōnfundentur.

7 ZAĪN. Iste pauper clāmāvit, et Dominus exaudīvit eum

et dē omnibus trībulātiōnibus eius salvāvit eum.

8 HĒTH. Vāllābit angelus Dominī in circuitū timentēs eum

et ēripiet eōs.

9 TĒTH. **Gustāte** et vidēte quoniam **suāvis** **est** Dominus;

beātus vir, quī spērat in eō.

10 IOD. Timēte Dominum, sānctī eius,

quoniam nōn **est** **inopiā** timentibus eum.

11 CĀPH. Dīvitēs eguērunt et ēsuriērunt,

inquīrentēs autem Dominum nōn dēficient omnī bonō.

12 LĀMED. Venīte, fīliī, **audīte** mē:

timōrem Dominī docēbō vōs.

13 MĒM. **Quis** **est** homō, quī vult vītam,

dīligit diēs, ut videat bonum? -

14 NŪN. Prohibē linguam tuam ā **mālō**,

et **labia** **tua**, nē loquantur dolum.

15 SĀMECH. Dīverte ā **mālō** et fac bonum,

inquīre pācem et **persequere** eam.

16 AIN. Oculī Dominī super iūstōs,

et aurēs eius in clāmōrem eōrum.

17 PHĒ. **Vultūs** autem Dominī super facientēs **mala**,

ut perdat dē **terrā** memoriam eōrum.

18 SĀDĒ. Clāmāvērunt, et Dominus exaudīvit

et ex omnibus trībulātiōnibus eōrum līberāvit eōs.

19 CŌPH. Iuxtā **est** Dominus iīs, quī contrītō sunt **corde**,

et **cōnfrāctōs** spīritū salvābit.

20 RĒS. Multae trībulātiōnēs iūstōrum,

et dē omnibus hīs līberābit eōs Dominus.

21 SĪN. Cūstōdit omnia ossa eōrum,

ūnum ex hīs nōn conterētur.

22 TAU. Interficiet peccātōrem **malitiā**;

et, quī ōdērunt iūstum, pūnientur.

23 PHĒ. Redimet Dominus animās servōrum suōrum;

et nōn pūnientur omnēs, quī spērant in eō.

### PSALMUS 35

1 Dāvīd.

Iūdicā, Domine, iūdicantēs mē;

impugnā impugnantēs mē.

2 Apprehende clipeum et scūtum

et exsurge in adiūtōrium mihi.

3 Effunde frameam et secūrim

adversus eōs, quī persequuntur mē.

Dīc animae meae: “**Salūs** **tua** ego sum”.

4 Cōnfundantur et revereantur

quaerentēs animam meam;

āvertantur retrōrsum et cōnfundantur

cōgitantēs mihi **mala**.

5 Fīant tamquam pulvis ante ventum,

et angelus Dominī impellēns eōs;

6 fīat **via** illōrum tenebrae et lūbricum,

et angelus Dominī persequēns eōs.

7 Quoniam grātīs abscondērunt mihi laqueum suum,

grātīs fōdērunt foveam animae meae.

8 Veniat illī **calamitās**, quam ignōrat,

et captiō, quam abscondit, apprehendat eum,

et in eandem calamitātem ipse cadat.

9 **Anima** autem **mea** exsultābit in Dominō

et dēlectābitur super salūtārī suō.

10 Omnia ossa **mea** **dicent**:

“Domine, **quis** **similis** tibi?

Ēripiēns inopem dē manū fortiōrum eius,

egēnum et pauperem ā dīripientibus eum”.

11 Surgentēs testēs inīquī,

quae ignōrābam, interrogābant mē;

12 retribuēbant mihi **mala** prō bonīs,

dēsōlātiō **est** animae meae.

13 Ego autem, cum īnfirmārentur,

induēbar ciliciō,

humiliābam in ieiūniō animam meam;

et ōrātiō **mea** in sinū meō convertēbātur.

14 Quasi prō proximō et quasi prō frātre meō ambulābam,

quasi lūgēns mātrem contrīstātus incurvābar.

15 Cum autem vacillārem, laetātī sunt et convēnērunt;

convēnērunt contrā mē percutientēs, et ignōrāvī.

16 Dīripuērunt et nōn dēsistēbant;

tentāvērunt mē, subsannāvērunt mē subsannātiōne,

frenduērunt super mē dentibus **suīs**.

17 Domine, quamdiū aspiciēs?

Restitue animam meam ā malignitāte eōrum,

ā leōnibus ūnicam meam.

18 Cōnfitēbor tibi in **ecclēsiā** **magnā**,

in **populō** multō laudābō tē.

19 Nōn supergaudeant mihi inimīcī meī mendācēs,

quī ōdērunt mē grātīs et annuunt oculīs.

20 Etenim nōn **pācificē** loquēbantur

et contrā mānsuētōs terrae dolōs cōgitābant.

21 Et dīlātāvērunt super mē **os** suum;

dīxērunt: “Eugē, eugē, vīdērunt oculī nostrī”. -

22 Vīdistī, Domine, nē sileās;

Domine, nē discēdās ā mē.

23 Exsurge et ēvigilā ad iūdicium meum,

Deus meus et Dominus meus, ad causam meam.

24 Iūdicā mē secundum iūstitiam tuam, Domine Deus meus,

et nōn supergaudeant mihi.

25 Nōn **dīcant** in cordibus **suīs**:

“Eugē animae nostrae”;

nec **dīcant**: “Dēvorāvimus eum”.

26 Ērubēscant et revereantur simul, quī grātulantur **malīs** meīs;

induantur cōnfūsiōne et **reverentiā**, quī **magna** loquuntur super mē

27 Exsultent et laetentur, quī volunt iūstitiam meam,

et **dīcant** semper: “Magnificētur Dominus,

quī vult pācem servī **suī**”.

28 Et **linguā** **meā** meditābitur iūstitiam tuam,

**tōtā** **diē** laudem tuam.

### PSALMUS 36

1 Magistrō chorī. Dāvīd, servī Dominī.

2 Susurrat inīquitās ad impium in **mediō** **cordis** eius;

nōn **est** timor Deī ante oculōs eius.

3 Quoniam blandītur ipsī in cōnspectū eius,

ut nōn inveniat inīquitātem suam et ōderit.

4 Verba **ōris** eius inīquitās et dolus,

dēsiit **intellegere**, ut **bene** ageret.

5 Inīquitātem **meditātus** **est** in cubīlī suō,

astitit omnī viae nōn bonae,

malitiam autem nōn ōdīvit.

6 Domine, in caelō **misericordia** **tua**,

et **vēritās** **tua** usque ad nūbēs;

7 **iūstitia** **tua** sīcut montēs Deī,

iūdicia **tua** abyssus **multa**:

hominēs et iūmenta salvābis, Domine.

8 Quam **pretiōsa** **misericordia** **tua**, Deus!

Fīliī autem hominum in tegmine ālārum tuārum spērābunt;

9 inēbriābuntur ab **ūbertāte** **domūs** tuae,

et torrente voluptātis tuae pōtābis eōs.

10 Quoniam apud tē **est** fōns vītae,

et in lūmine tuō vidēbimus lūmen.

11 Praetende misericordiam tuam scientibus tē

et iūstitiam tuam hīs, quī rēctō sunt **corde**.

12 Nōn veniat mihi pēs superbiae,

et **manus** peccātōris nōn moveat mē.

13 Ibi **cecidērunt**, quī operantur inīquitātem,

expulsī sunt nec potuērunt stāre.

### PSALMUS 37

1 Dāvīd.

ĀLEPH. Nōlī aemulārī in malignantibus

neque **zēlāverīs** facientēs inīquitātem,

2 quoniam tamquam fēnum vēlōciter ārēscent

et quemadmodum **herba** virēns **dēcident**.

3 BĒTH. Spērā in Dominō et fac bonitātem,

et inhabitābis terram et **pāsceris** in **fide**.

4 Dēlectāre in Dominō,

et dabit tibi petītiōnēs **cordis** tuī.

5 GHĪMEL. Committe Dominō viam tuam et spērā in eō,

et ipse faciet;

6 et **ēdūcet** quasi lūmen iūstitiam tuam

et iūdicium tuum tamquam merīdiem.

7 DĀLETH. Quiēsce in Dominō et exspectā eum;

nōlī aemulārī in eō, quī prōsperātur in **viā** **suā**,

in homine, quī **mōlītur** īnsidiās.

8 HĒ. Dēsine ab **īrā** et dērelinque furōrem,

nōlī aemulārī, quod vertit ad **malum**,

9 quoniam quī malignantur, exterminābuntur,

sustinentēs autem Dominum ipsī hērēditābunt terram.

10 VAU. Et adhūc pusillum et nōn erit peccātor,

et quaerēs locum eius et nōn inveniēs.

11 Mānsuētī autem hērēditābunt terram

et dēlectābuntur in multitūdine **pācis**.

12 ZAĪN. Īnsidiābitur peccātor iūstō

et strīdēbit super eum dentibus **suīs**.

13 Dominus autem irrīdēbit eum,

quoniam prōspicit quod veniet diēs eius.

14 HĒTH. Gladium ēvāgīnāvērunt peccātōrēs,

intendērunt arcum suum,

ut dēiciant pauperem et inopem,

ut trucīdent **rēctē** ambulantēs in **viā**.

15 Gladius eōrum intrābit in **corda** ipsōrum,

et **arcus** eōrum cōnfringētur.

16 TĒTH. **Melius** **est** modicum iūstō

super dīvitiās peccātōrum multās,

17 quoniam brāchia peccātōrum conterentur,

cōnfirmat autem iūstōs Dominus.

18 IOD. Nōvit Dominus diēs immaculātōrum,

et hērēditās eōrum in aeternum erit.

19 Nōn cōnfundentur in tempore **malō**

et in diēbus **famis** saturābuntur.

20 CĀPH. Quia peccātōrēs perībunt,

inimīcī vērō Dominī ut decor campōrum dēficient,

quemadmodum fūmus dēficient.

21 LĀMED. Mūtuātur peccātor et nōn solvet,

iūstus autem miserētur et tribuet.

22 Quia benedictī eius hērēditābunt terram,

maledictī autem eius exterminābuntur.

23 MĒM. Ā Dominō **gressūs** hominis cōnfirmantur,

et viam eius volet.

24 Cum **cecīderit**, nōn collīdētur,

quia Dominus sustentat **manum** eius.

25 NŪN. Iūnior fuī et senuī

et nōn vīdī iūstum dērelictum

nec sēmen eius quaerēns pānem.

26 **Tōtā** **diē** miserētur et commodat,

et sēmen illīus in benedictiōne erit.

27 SĀMECH. Dēclīnā ā **mālō** et fac bonum,

et inhabitābis in saeculum saeculī,

28 quia Dominus amat iūdicium

et nōn dērelinquet sānctōs suōs.

AIN. Iniūstī in aeternum disperībunt,

et sēmen impiōrum exterminābitur.

29 Iūstī autem hērēditābunt terram

et inhabitābunt in saeculum saeculī super eam.

30 PHĒ. **Os** iūstī meditābitur sapientiam,

et **linguā** eius loquētur iūdicium;

31 lēx Deī eius in **corde** ipsīus,

et nōn vacillābunt **gressūs** eius.

32 SĀDĒ. Cōnsīderat peccātor iūstum

et quaerit mortificāre eum;

33 Dominus autem nōn dērelinquet eum in manibus eius

nec damnābit eum, cum iūdicābitur illī.

34 CŌPH. Exspectā Dominum et cūstōdī viam eius,

et exaltābit tē, ut **hērēditātē** capiās terram;

cum exterminābuntur peccātōrēs, vidēbis.

35 RĒS. Vīdī impium superexaltātum

et ēlevātum sīcut cedrum virentem;

36 et trānsīvī, et ecce nōn erat,

et quaesīvī eum, et nōn **est** **inventus**.

37 SĪN. Observā innocentiam et vidē aequitātem,

quoniam **est** posteritās hominī pācificō.

38 Iniūstī autem disperībunt simul,

posteritās impiōrum exterminābitur.

39 TAU. **Salūs** autem iūstōrum ā Dominō,

et prōtēctor eōrum in tempore trībulātiōnis.

40 Et adiuvābit eōs Dominus et līberābit eōs

et ēruet eōs ā peccātōribus et salvābit eōs,

quia spērāvērunt in eō.

### PSALMUS 38

1 PSALMUS. Dāvīd. Ad commemorandum.

2 Domine, nē in furōre tuō arguās mē

neque in **īrā** **tuā** corripiās mē,

3 quoniam sagittae tuae īnfīxae sunt mihi,

et dēscendit super mē **manus** **tua**.

4 Nōn **est** sānitās in carne **meā** ā faciē indignātiōnis tuae,

nōn **est** pāx ossibus meīs ā faciē peccātōrum meōrum.

5 Quoniam inīquitātēs meae supergressae sunt caput meum

et sīcut onus grave gravant mē nimis. -

6 Putruerunt et corruptī sunt līvōrēs meī

ā faciē īnsipientiae meae.

7 **Inclīnātus** sum et incurvātus nimis;

**tōtā** **diē** contrīstātus ingrediēbar.

8 Quoniam lumbī meī implētī sunt ārdōribus,

et nōn **est** sānitās in carne **meā**.

9 **Afflīctus** sum et humiliātus sum nimis,

rugiēbam ā gemitū **cordis** meī.

10 Domine, ante tē omne dēsīderium meum,

et **gemitus** meus ā tē nōn **est** absconditus.

11 Palpitāvit cor meum, dērelīquit mē virtūs **mea**,

et lūmen oculōrum meōrum, et ipsum nōn **est** mēcum.

12 **Amīcī** meī et proximī meī

procul ā **plāgā** **meā** stetērunt,

et propinquī meī dē **longē** stetērunt.

13 Et laqueōs posuērunt, quī quaerēbant animam meam;

et, quī requīrēbant **mala** mihi, locūtī sunt īnsidiās

et dolōs **tōtā** **diē** meditābantur.

14 Ego autem tamquam surdus nōn audiēbam

et sīcut mūtus nōn aperiēns **os** suum;

15 et **factus** sum sīcut homō nōn audiēns

et nōn habēns in ōre suō redargūtiōnēs.

16 Quoniam in tē, Domine, spērāvī,

tū exaudiēs, Domine Deus meus.

17 Quia dīxī: “Nē quandō supergaudeant mihi;

dum commoventur **pedēs** meī,

magnificantur super mē”.

18 Quoniam ego in lāpsum **parātus** sum,

et dolor meus in cōnspectū meō semper.

19 Quoniam inīquitātem meam annūntiābō

et sollicitus sum dē peccātō meō.

20 Inimīcī autem meī vīvunt et cōnfirmātī sunt;

et multiplicātī sunt, quī ōdērunt mē **inīquē**.

21 Retribuentēs **mala** prō bonīs dētrahēbant mihi,

prō eō quod sequēbar bonit��tem.

22 Nē dērelinquās mē, Domine;

Deus meus, nē **discesserīs** �� mē.

23 **Festīna** in adiūt��rium meum,

Domine, salūs **mea**.

### PSALMUS 39

1 Magistrō chorī, Idithun. PSALMUS. Dāvīd.

2 Dīxī: “Cūstōdiam viās meās,

ut nōn dēlinquam in **linguā** **meā**;

pōnam **ōrī** meō cūstōdiam,

dōnec cōnsistit peccātor adversum mē”.

3 Tacēns obmūtuī et siluī absque ūllō bonō,

et dolor meus renovātus **est**.

4 Concaluit cor meum intrā mē,

et in meditātiōne **meā** exārsit **ignis**.

5 **Locūtus** sum in **linguā** **meā**:

�� **Notum** fac mihi, Domine, fīnem meum;

et numerum diērum meōrum **quis** **est**,

ut sciam quam **brevis** sit **vīta** **mea**”.

6 Ecce paucōrum palmōrum fēcistī diēs meōs,

et spatium vītae meae tamquam nihilum ante tē.

Etenim **ūniversa** vānitās **omnis** homō cōnstitūtus **est**.

7 Etenim ut imāgō pertrānsit homō.

Etenim vānitās **est** et concitātur;

thēsaurizat et ignōrat **quis** congregābit **ea**.

8 Et nunc quae **est** exspectātiō **mea**, Domine?

Spēs **mea** apud tē **est**.

9 Ab omnibus inīquitātibus meīs erue mē,

opprobrium īnsipientī nē pōnās mē.

10 Obmūtuī et nōn aperiam **os** meum,

quoniam tū fēcistī.

11 Āmovē ā mē **plāgās** tuās:

ab ictū **manūs** tuae ego dēfēcī.

12 In increpātiōnibus, propter inīquitātem, corripuistī hominem,

et **tābēscere** fēcistī, sīcut **tinea**, dēsīderābilia eius.

Etenim vānitās **omnis** homō.

13 Exaudī ōrātiōnem meam, Domine,

et clāmōrem meum auribus percipe.

Ad lacrimās meās nē obsurdēscās,

quoniam **advena** ego sum apud tē,

peregrīnus sīcut omnēs patrēs meī.

14 **Āvertēre** ā mē, ut refrīgerer,

priusquam abeam et nōn sim amplius.

### PSALMUS 40

1 Magistrō chorī. Dāvīd. PSALMUS.

2 Exspectāns exspectāvī Dominum,

et intendit mihi.

3 Et exaudīvit clāmōrem meum

et ēdūxit mē dē lacū miseriae et dē **lutō** **faecis**;

et statuit super petram **pedēs** meōs

et firmāvit **gressūs** meōs.

4 Et immīsit in **os** meum canticum novum,

carmen Deō nostrō.

Vidēbunt multī et timēbunt

et spērābunt in Dominō.

5 Beātus vir, quī posuit Dominum spem suam

et nōn respexit superbōs et dēclīnantēs in mendācium.

6 **Multa** fēcistī tū, Domine Deus meus, mīrābilia **tua**,

et cōgitātiōnēs tuās prō nōbīs: nōn **est** quī **similis** sit tibi.

Sī nūntiāre et ēloquī voluerō,

multiplicābuntur super numerum.

7 Sacrificium et oblātiōnem nōluistī,

aurēs autem fōdistī mihi.

Holocaustum et prō peccātō nōn postulāstī,

8 tunc dīxī: “Ecce veniō.

In volūmine librī scrīptum **est** dē mē.

9 Facere voluntātem tuam,

Deus meus, voluī;

et lēx **tua** in praecordiīs meīs”.

10 Annūntiāvī iūstitiam tuam in **ecclēsiā** **magnā**;

ecce **labia** **mea** nōn prohibēbō, Domine, tū scīstī.

11 I��������stitiam tuam nōn abscond�� in **corde** meō,

vēritātem tuam et salūtāre tuum dīxī.

Nōn abscondī misericordiam tuam

et vēritātem tuam ab **ecclēsiā** **magnā**.

12 Tū autem, Domine, nē prohibeās miserātiōnēs tuās ā mē;

**misericordia** **tua** et **vēritās** **tua** semper suscipiant mē,

13 quoniam circumdedērunt mē **mala**, quōrum nōn **est** numerus;

comprehendērunt mē inīquitātēs meae,

et nōn **potuī** **vidēre**.

Multiplicātae sunt super capillōs **capitis** meī,

et cor meum dērelīquit mē.

14 Complaceat tibi, Domine, ut ēruās mē;

Domine, ad adiuvandum mē **festīnā**.

15 Cōnfundantur et revereantur simul,

quī quaerunt animam meam, ut auferant eam.

Āvertantur retrōrsum et ērubēscant,

quī volunt mihi **mala**.

16 Obstupēscant propter cōnfūsiōnem suam,

quī dīcunt mihi: “Eugē, eugē”.

17 Exsultent et laetentur in tē omnēs quaerentēs tē;

et **dīcant** semper: “Magnificētur Dominus”,

quī dīligunt salūtāre tuum.

18 Ego autem egēnus et pauper sum;

Dominus sollicitus **est** meī.

Adiūtor meus et līberātor meus tū **es**;

Deus meus, nē **tardāverīs**.

### PSALMUS 41

1 Magistrō chorī. PSALMUS. Dāvīd.

2 Beātus, quī intellegit dē egēnō;

in **diē** **mala** līberābit eum Dominus.

3 Dominus servābit eum et vīvificābit eum

et beātum faciet eum in **terrā**

et nōn trādet eum in animam inimīcōrum eius.

4 Dominus opem feret illī super **lectum** dolōris eius;

ūniversum strātum eius versābis in īnfirmitāte eius.

5 Ego dīxī: “Domine, miserēre meī;

**sānā** animam meam, quia peccāvī tibi”.

6 Inimīcī meī dīxērunt **mala** mihi:

“Quandō moriētur, et perībit **nōmen** eius?”.

7 Et sī ingrediēbātur, ut vīsitāret, **vāna** loquēbātur;

cor eius congregābat inīquitātem sibi,

ēgrediēbātur forās et dētrahēbat.

8 Simul adversum mē susurrābant omnēs inimīcī meī;

adversum mē cōgitābant **mala** mihi:

9 “Maleficium **effūsum** **est** in eō;

et, quī dēcumbit, nōn adiciet ut resurgat”.

10 Sed et homō **pācis** meae, in quō spērāvī,

quī **edēbat** pānem meum, **levāvit** contrā mē calcāneum.

11 Tū autem, Domine, miserēre meī

et resuscitā mē, et retribuam eīs.

12 In **hōc** cognōvī quoniam voluistī mē,

quia nōn gaudēbit inimīcus meus super mē;

13 mē autem propter innocentiam suscēpistī

et statuistī mē in cōnspectū tuō in aeternum.

14 Benedictus Dominus, Deus Isrāēl,

ā saeculō et usque in saeculum. Fīat, fīat.

## LIBER II

[42](#psalmus-42) [43](#psalmus-43) [44](#psalmus-44) [45](#psalmus-45) [46](#psalmus-46) [47](#psalmus-47) [48](#psalmus-48) [49](#psalmus-49) [50](#psalmus-50) [51](#psalmus-51) [52](#psalmus-52) [53](#psalmus-53) [54](#psalmus-54) [55](#psalmus-55) [56](#psalmus-56) [57](#psalmus-57) [58](#psalmus-58) [59](#psalmus-59)

[60](#psalmus-60) [61](#psalmus-61) [62](#psalmus-62) [63](#psalmus-63) [64](#psalmus-64) [65](#psalmus-65) [66](#psalmus-66) [67](#psalmus-67) [68](#psalmus-68) [69](#psalmus-69) [70](#psalmus-70) [71](#psalmus-71) [72](#psalmus-72)

### PSALMUS 42

1 Magistrō chorī. Maskil. Fīliōrum **Corē**.

2 Quemadmodum dēsīderat cervus ad fontēs aquārum,

**ita** dēsīderat **anima** **mea** ad tē, Deus.

3 Sitīvit **anima** **mea** ad Deum, Deum vīvum;

quandō veniam et appārēbō ante faciem Deī?

4 Fuērunt mihi lacrimae meae **pānis** **diē** ac nocte,

dum dīcitur mihi cotīdiē: “**Ubi** **est** Deus tuus?”.

5 Haec **recordātus** sum et effūdī in mē animam meam;

quoniam trānsībam in locum tabernāculī **admīrābilis**

usque ad domum Deī

in vōce exsultātiōnis et cōnfessiōnis

multitūdinis **fēsta** **celebrantīs**.

6 Quārē **trīstis** **es**, **anima** **mea**, et quārē **conturbāris** in mē?

Spērā in Deō, quoniam adhūc cōnfitēbor illī,

salūtāre **vultūs** meī et Deus meus.

7 In meipsō **anima** **mea** **contrīstāta** **est**;

proptereā memor **erō** tuī

dē **terrā** **Iordānis** et Hermonim, dē monte Misar.

8 Abyssus abyssum invocat in vōce cataractārum tuārum;

omnēs gurgitēs tuī et **flūctūs** tuī super mē trānsiērunt.

9 In **diē** mandāvit Dominus misericordiam suam,

et nocte canticum eius apud mē **est**: ōrātiō ad Deum vītae meae.

10 **Dīcam** Deō: “Susceptor meus **es**.

Quārē **oblītus** **es** meī,

et quārē contrīstātus incēdō,

dum afflīgit mē inimīcus?”.

11 Dum cōnfringuntur ossa **mea**,

exprobrāvērunt mihi, quī trībulant mē,

dum dīcunt mihi quotīdiē: “**Ubi** **est** Deus tuus?”. -

12 Quārē **trīstis** **es**, **anima** **mea**, et quārē **conturbāris** in mē?

Spērā in Deō, quoniam adhūc cōnfitēbor illī,

salūtāre **vultūs** meī et Deus meus.

### PSALMUS 43

1 Iūdicā mē, Deus, et discerne causam meam dē gente nōn **sānctā**;

ab homine inīquō et dolōsō erue mē.

2 Quia tū **es** Deus refugiī meī;

quārē mē reppulistī,

et quārē **trīstis** incēdō, dum afflīgit mē inimīcus?

3 Ēmitte lūcem tuam et vēritātem tuam;

ipsae mē dēdūcant et addūcant

in montem sānctum tuum et in tabernācula **tua**.

4 Et introībō ad altāre Deī,

ad Deum laetitiae exsultātiōnis meae.

Cōnfitēbor tibi in **citharā**, Deus, Deus meus.

5 Quārē **trīstis** **es**, **anima** **mea**, et quārē **conturbāris** in mē?

Spērā in Deō, quoniam adhūc cōnfitēbor illī,

salūtāre **vultūs** meī et Deus meus.

### PSALMUS 44

1 Magistrō chorī. Fīliōrum **Corē**. Maskil.

2 Deus, auribus nostrīs audīvimus;

patrēs nostrī annūntiāvērunt nōbīs

opus, quod operātus **es** in diēbus eōrum, in diēbus antīquīs.

3 Tū manū **tuā** gentēs dēpulistī et plantāstī illōs,

afflīxistī **populōs** et dīlātāstī eōs.

4 Nec enim in gladiō suō possēdērunt terram,

et brāchium eōrum nōn salvāvit eōs;

sed **dexterā** **tuā** et brāchium tuum

et illūminātiō **vultūs** tuī,

quoniam complacuistī in eīs.

5 Tū **es** rēx meus et Deus meus,

quī mandās salūtēs Iācōb[\*][jacob].

6 In tē inimīcōs nostrōs prōiēcimus,

et in nōmine tuō conculcāvimus īnsurgentēs in nōs. -

7 Nōn enim in arcū meō spērābō,

et gladius meus nōn salvābit mē.

8 Tū autem salvāstī nōs dē afflīgentibus nōs

et odientēs nōs cōnfūdistī.

9 In Deō glōriābimur **tōtā** **diē**

et in nōmine tuō cōnfitēbimur in saeculum.

10 Nunc autem reppulistī et cōnfūdistī nōs

et nōn ēgrediēris, Deus, cum virtūtibus nostrīs.

11 Convertistī nōs retrōrsum **cōram** inimīcīs nostrīs;

et, quī ōdērunt nōs, dīripuērunt sibi.

12 Dedistī nōs tamquam ovēs ad vēscendum

et in gentibus dispersistī nōs.

13 Vēndidistī **populum** tuum **sine** lucrō

nec dītior **factus** **es** in commūtātiōne eōrum.

14 Posuistī nōs opprobrium vīcīnīs nostrīs,

subsannātiōnem et dērīsum hīs, quī sunt in circuitū nostrō.

15 Posuistī nōs similitūdinem in gentibus,

commōtiōnem **capitis** in **populīs**.

16 **Tōtā** **diē** **verēcundiā** **meā** contrā mē **est**,

et cōnfūsiō faciēī meae cooperuit mē

17 ā vōce **exprobrantīs** et **obloquentīs**,

ā faciē inimīcī et ultōris.

18 Haec omnia vēnērunt super nōs, nec **oblītī** sumus tē

et **inīquē** nōn ēgimus in testāmentum tuum.

19 Et nōn recessit retrō cor nostrum,

nec dēclīnāvērunt **gressūs** nostrī ā **viā** **tuā**;

20 sed humiliāstī nōs in locō vulpium

et operuistī nōs **umbra** **mortis**.

21 Sī **oblītī** **fuerimus** **nōmen** Deī nostrī

et sī **expanderimus** **manūs** nostrās ad deum aliēnum,

22 **nōnne** Deus requīret **ista**?

Ipse enim nōvit **abscondita** **cordis**.

23 Quoniam propter tē mortificāmur **tōtā** **diē**,

aestimātī sumus sīcut ovēs occīsiōnis.

24 Ēvigilā, quārē obdormīs, Domine?

Exsurge et nē repellās in fīnem.

25 Quārē faciem tuam **āvertis**,

**oblīvīsceris** inopiae nostrae et trībulātiōnis nostrae?

26 Quoniam **humiliāta** **est** in pulvere **animā** **nostrā**,

conglūtinātus **est** in **terrā** venter noster.

Exsurge, Domine, adiuvā nōs

et redime nōs propter misericordiam tuam.

### PSALMUS 45

1 Magistrō chorī. Secundum "Līlia...". Fīliōrum **Corē**.

Maskil. Canticum amōris.

2 Ēructāvit cor meum verbum bonum,

**dīcō** ego **opera** **mea** **rēgī**.

**Lingua** **mea** **calamus** scrībae vēlōciter **scrībentīs**.

3 Speciōsus **fōrma** **es** prae fīliīs hominum,

**diffūsa** **est** **grātia** in labiīs tuīs,

proptereā benedīxit tē Deus in aeternum.

4 **Accingēre** gladiō tuō super **femur** tuum, **potentissimē**,

**magnificentia** **tua** et ōrnātū tuō.

5 Et ōrnātū tuō prōcēde, currum ascende

propter vēritātem et mānsuētūdinem et iūstitiam.

Et doceat tē mīrābilia **dextera** **tua**:

6 sagittae tuae acūtae

- **populī** sub tē cadent -

in **corda** inimīcōrum **rēgis**.

7 **Sēdēs** **tua**, Deus, in saeculum saeculī;

scēptrum aequitātis scēptrum rēgnī tuī.

8 Dīlēxistī iūstitiam et ōdistī inīquitātem,

proptereā ūnxit tē Deus, Deus tuus, oleō laetitiae prae cōnsortibus tuīs.

9 **Myrrha** et aloē et **casia** omnia vestīmenta **tua**;

ē domibus eburneīs chordae dēlectant tē.

10 Fīliae rēgum in pretiōsīs tuīs;

astitit **rēgīna** ā dextrīs tuīs **ōrnāta** aurō ex Ophir. -

11 Audī, **fīlia**, et vidē et inclīnā aurem tuam

et **oblīvīscere** **populum** tuum et domum patris tuī;

12 et concupīscet rēx speciem tuam.

Quoniam ipse **est** dominus tuus, et **adōrā** eum.

13 **Fīlia** Tyrī cum mūneribus;

vultum tuum dēprecābuntur dīvitēs **plēbis**.

14 **Glōriōsa** nimis **fīlia** **rēgis** intrīnsecus,

textūrīs aureīs **circumamicta**.

15 In vestibus **variegātīs** addūcētur **rēgī**;

virginēs post eam, proximae eius, afferuntur tibi.

16 Afferuntur in **laetitiā** et exsultātiōne,

addūcuntur in domum **rēgis**.

17 Prō patribus tuīs erunt tibi fīliī;

cōnstituēs eōs prīncipēs super omnem terram.

18 Memor **erō** nōminis tuī

in omnī generātiōne et generātiōne;

proptereā **populī** cōnfitēbuntur tibi in aeternum

et in saeculum saeculī.

### PSALMUS 46

1 Magistrō chorī. Fīliōrum **Corē**. Secundum "Virginēs...". Canticum.

2 Deus **est** nōbīs refugium et virtūs,

adiūtōrium in trībulātiōnibus **inventus** **est** nimis.

3 Proptereā nōn timēbimus, dum turbābitur **terra**,

et trānsferentur montēs in cor **maris**.

4 Fremant et intumēscant aquae eius, conturbentur montēs in ēlātiōne eius.

5 Flūminis rīvī laetificant cīvitātem Deī,

**sānctā** tabernācula Altissimī.

6 Deus in **mediō** eius, nōn commovēbitur;

adiuvābit eam Deus **manē** dīlūculō.

7 Fremuērunt gentēs, **commōta** sunt **rēgna**;

**dedit** **vōcem** suam, **liquefacta** **est** **terra**.

8 Dominus virtūtum nōbīscum,

refugium nōbīs Deus Iācōb[\*][jacob].

9 Venīte et vidēte **opera** Dominī,

quae posuit prōdigia super terram.

Auferet **bella** usque ad fīnem terrae,

10 arcum conteret et cōnfringet **arma**

et **scūta** combūret igne.

11 **Vacāte** et vidēte quoniam ego sum Deus:

exaltābor in gentibus et exaltābor in **terrā**.

12 Dominus virtūtum nōbīscum,

refugium nōbīs Deus Iācōb[\*][jacob].

### PSALMUS 47

1 Magistrō chorī. Fīliōrum **Corē**. PSALMUS.

2 Omnēs gentēs, plaudite manibus,

**iūbilātē** Deō in vōce exsultātiōnis,

3 quoniam Dominus Altissimus, **terribilis**,

rēx magnus super omnem terram.

4 Subiēcit **populōs** nōbīs

et gentēs sub pedibus nostrīs.

5 Ēlēgit nōbīs hērēditātem nostram,

glōriam Iācōb[\*][jacob], quem dīlēxit.

6 Ascendit Deus in iūbilō,

et Dominus in vōce tubae.

7 Psallite Deō, psallite;

psallite **rēgī** nostrō, psallite.

8 Quoniam rēx **omnis** terrae Deus,

psallite sapienter.

9 Rēgnāvit Deus super gentēs,

Deus **sedet** super sēdem sānctam suam.

10 Prīncipēs **populōrum** congregātī sunt

cum **populō** Deī Ābrahām[\*][abraham],

quoniam Deī sunt **scūta** terrae:

vehementer ēlevātus **est**.

### PSALMUS 48

1 Canticum. PSALMUS. Fīliōrum **Corē**.

2 Magnus Dominus et **laudābilis** nimis

in cīvitāte Deī nostrī.

3 Mōns sānctus eius **collis** speciōsus,

exsultātiō ūniversae terrae.

Mōns Sīōn, **extrēma** aquilōnis,

cīvitās **rēgis** magnī.

4 Deus in domibus eius nōtus

**factus** **est** ut refugium.

5 Quoniam ecce **rēgēs** congregātī sunt,

convēnērunt in ūnum.

6 Ipsī cum vīdērunt, sīc admīrātī sunt,

conturbātī sunt, diffūgērunt;

7 **illīc** tremor apprehendit eōs,

dolōrēs ut **parturientīs**.

8 In spīritū **orientis**

conterēs nāvēs Tharsis.

9 Sīcut audīvimus, sīc vīdimus

in cīvitāte Dominī virtūtum,

in cīvitāte Deī nostrī;

Deus fundāvit eam in aeternum.

10 Recōgitāmus, Deus, misericordiam tuam

in **mediō** templī tuī.

11 Secundum **nōmen** tuum, Deus,

sīc et laus **tua** in fīnēs terrae;

**iūstitiā** **plēnā** **est** **dexterā** **tuā**.

12 Laetētur mōns Sīōn, et exsultent fīliae Iūdae

propter iūdicia **tua**.

13 **Circumdate** Sīōn et complectiminī eam,

**numerātē** turrēs eius.

14 Pōnite **corda** **vestra** in virtūte eius

et percurrite domōs eius,

ut ēnārrētis in prōgeniē **alterā**.

15 Quoniam **hic** **est** Deus, Deus noster

in aeternum et in saeculum saeculī;

ipse dūcet nōs in saecula.

### PSALMUS 49

1 Magistrō chorī. Fīliōrum **Corē**. PSALMUS.

2 **Audīte** haec, omnēs gentēs;

auribus percipite, omnēs, quī **habitātis** orbem:

3 quīque humilēs et **virī** nōbilēs,

simul in ūnum dīves et pauper!

4 **Os** meum loquētur sapientiam,

et meditātiō **cordis** meī prūdentiam.

5 Inclīnābō in parabolam aurem meam,

aperiam in psaltēriō aenigma meum.

6 Cūr timēbō in diēbus **malīs**,

cum inīquitās supplantantium circumdabit mē?

7 Quī cōnfīdunt in virtūte **suā**

et in multitūdine dīvitiārum suārum glōriantur.

8 Etenim sēipsum nōn redimet homō;

nōn dabit Deō propitiātiōnem suam.

9 Nimium **est** pretium redēmptiōnis animae eius:

ad ultimum dēficiet,

10 ut vīvat usque in fīnem nec videat interitum.

11 Et vidēbit sapientēs morientēs;

simul īnsipiēns et stultus perībunt

et relinquent aliēnīs dīvitiās suās.

12 Sepulcra eōrum **domus** illōrum in aeternum;

tabernācula eōrum in prōgeniem et prōgeniem,

etsī vocāvērunt nōminibus **suīs** terrās suās.

13 Et homō, cum sit in **honōre**, nōn permanēbit;

**comparātus** **est** iūmentīs, quae pereunt,

et **similis** **factus** **est** illīs.

14 Haec **via** illōrum, quōrum **fīdūcia** in sēmetipsīs,

et **fīnis** eōrum, quī **complacent** in ōre suō.

15 Sīcut ovēs in īnfernō positī sunt,

mors dēpāscet eōs;

dēscendent praecipitēs ad sepulcrum,

et **figūrā** eōrum erit in cōnsūmptiōnem:

īnfernus habitāculum eōrum.

16 Vērumtamen Deus redimet animam meam,

dē manū īnferī **vērē** suscipiet mē.

17 Nē **timuerīs**, cum dīves **factus** fuerit homō,

et cum **multiplicāta** fuerit **glōria** **domūs** eius,

18 quoniam, cum interierit, nōn sūmet omnia,

neque dēscendet cum eō **glōria** eius.

19 Cum animae suae in **vītā** ipsīus benedīxerit:

“Laudābunt tē quod benefēcistī tibi”,

20 tamen introībit ad prōgeniem patrum suōrum,

quī in aeternum nōn vidēbunt lūmen.

21 Homō, cum in **honōre** **esset**, nōn intellēxit;

**comparātus** **est** iūmentīs, quae pereunt,

et **similis** **factus** **est** illīs.

### PSALMUS 50

1 PSALMUS. Asaph.

Deus deōrum, Dominus, **locūtus** **est**

et vocāvit terram ā **sōlis** ortū usque ad occāsum.

2 Ex Sīōn **speciōsa** **decōrē** Deus illūxit,

3 Deus noster veniet et nōn silēbit:

**ignis** cōnsūmēns **est** in cōnspectū eius,

et in circuitū eius tempestās **valida**.

4 Advocābit caelum dēsūrsum

et terram **discernere** **populum** suum:

5 “**Congregāte** mihi sānctōs meōs,

quī disposuērunt testāmentum meum in sacrificiō”.

6 Et annūntiābunt caelī iūstitiam eius,

quoniam Deus iūdex **est**.

7 “Audī, **populus** meus, et loquar,

Isrāēl, et testificābor adversum tē:

Deus, Deus tuus, ego sum.

8 Nōn in sacrificiīs tuīs arguam tē;

holocausta enim **tua** in cōnspectū meō sunt semper.

9 Nōn accipiam dē domō **tua** vitulōs

neque dē gregibus tuīs hircōs.

10 Quoniam meae sunt omnēs ferae silvārum,

iūmentōrum mīlle in montibus.

11 Cognōvī omnia volātilia caelī;

et, quod movētur in agrō, meum **est**.

12 Sī ēsurierō nōn **dīcam** tibi;

meus **est** enim **orbis** terrae et plēnitūdō eius.

13 Numquid mandūcābō carnēs taurōrum

aut sanguinem hircōrum pōtābō?

14 Immolā Deō sacrificium **laudis**

et redde Altissimō **vōta** **tua**;

15 et invocā mē in **diē** trībulātiōnis:

ēruam tē, et honōrificābis mē”.

16 Peccātōrī autem dīxit Deus:

“Quārē tū ēnārrās **praeceptā** **mea**

et assūmis testāmentum meum in **os** tuum?

17 Tū vērō ōdistī disciplīnam

et prōiēcistī sermōnēs meōs retrōrsum.

18 Sī vidēbās fūrem, currēbās cum eō;

et cum adulterīs erat portiō **tua**.

19 **Os** tuum dīmittēbās ad malitiam,

et **lingua** **tua** concinnābat dolōs.

20 Sedēns adversus frātrem tuum loquēbāris

et adversus fīlium mātris tuae prōferēbās opprobrium.

21 Haec fēcistī, et tacuī.

Exīstimāstī quod eram tuī **similis**.

Arguam tē et statuam **illa** contrā faciem tuam.

22 Intellegite haec, quī oblīvīsciminī Deum,

nē quandō rapiam, et nōn sit quī ēripiat.

23 Quī immolābit sacrificium **laudis**, honōrificābit mē;

et, quī immaculātus **est** in **viā**, ostendam illī salūtāre Deī”.

### PSALMUS 51

1 Magistrō chorī. PSALMUS. Dāvīd,

2 cum **venit** ad eum Nathan **prophēta**,

postquam cum Bethsabee peccāvit.

3 Miserēre meī, Deus, secundum misericordiam tuam;

et secundum multitūdinem miserātiōnum tuārum

dēlē inīquitātem meam.

4 Amplius lavā mē ab inīquitāte **meā**

et ā peccātō meō **mundā** mē.

5 Quoniam inīquitātem meam ego cognōscō,

et peccātum meum contrā mē **est** semper.

6 Tibi, tibi **sōlī** peccāvī et **malum** **cōram** tē fēcī,

ut iūstus inveniāris in **sententiā** **tuā** et aequus in iūdiciō tuō.

7 Ecce enim in inīquitāte generātus sum,

et in peccātō concēpit mē māter **mea**.

8 Ecce enim vēritātem in **corde** dīlēxistī

et in occultō sapientiam manifestāstī mihi.

9 Aspergēs mē hyssōpō, et mundābor;

lavābis mē, et super nivem dealbābor.

10 Audīre mē faciēs gaudium et laetitiam,

et exsultābunt ossa, quae contrīvistī.

11 Āverte faciem tuam ā **peccātīs** meīs

et omnēs inīquitātēs meās dēlē.

12 Cor mundum creā in mē, Deus,

et spīritum firmum innovā in vīsceribus meīs.

13 Nē prōiciās mē ā faciē **tuā**

et spīritum sānctum tuum nē auferās ā mē.

14 Redde mihi laetitiam **salūtāris** tuī

et spīritū prōmptissimō cōnfirmā mē.

15 Docēbō inīquōs viās tuās,

et impiī ad tē convertentur.

16 **Lībera** mē dē sanguinibus, Deus, Deus **salūtis** meae,

et exsultābit **linguā** **meā** iūstitiam tuam.

17 Domine, **labia** **mea** aperiēs,

et **os** meum annūntiābit laudem tuam.

18 Nōn enim sacrificiō **dēlectāris**;

holocaustum, sī offeram, nōn placēbit.

19 Sacrificium Deō **spīritus** contrībulātus;

cor contrītum et humiliātum, Deus, nōn dēspiciēs.

20 **Benignē** fac, Domine, in **bonā** voluntāte **tua** Sīōn,

ut aedificentur mūrī Ierusālem.

21 Tunc acceptābis sacrificium iūstitiae, oblātiōnēs et holocausta;

tunc impōnent super altāre tuum vitulōs.

### PSALMUS 52

1 Magistrō chorī. Maskil. Dāvīd,

2 postquam Doeg **Ēdomitā** ad Saūl **venit**

**eī**que nārrāvit dīcēns:

"Dāvīd intrāvit in domum Abimelech".

3 Quid **glōriāris** in **malitiā**,

quī potēns **es** inīquitāte?

4 **Tōtā** **diē** īnsidiās cōgitāstī;

**lingua** **tua** sīcut **novāculā** **acūtā**, quī **facis** dolum.

5 Dīlēxistī malitiam super benignitātem,

mendācium **magis** quam loquī aequitātem.

6 Dīlēxistī omnia verba perditiōnis, **lingua** **dolōsa**.

7 Proptereā Deus dēstruet tē in fīnem;

ēvellet tē et ēmigrābit tē dē tabernāculō

et rādīcem tuam dē **terrā** vīventium.

8 Vidēbunt iūstī et timēbunt

et super eum rīdēbunt:

9 “Ecce homō, quī nōn posuit Deum refugium suum,

sed spērāvit in multitūdine dīvitiārum suārum

et praevaluit in īnsidiīs **suīs**”.

10 Ego autem sīcut virēns **olīvā** in domō Deī.

Spērāvī in **misericordiā** Deī

in aeternum et in saeculum saeculī.

11 Cōnfitēbor tibi in saeculum, quia fēcistī;

et exspectābō **nōmen** tuum,

quoniam bonum **est**, in cōnspectū sānctōrum tuōrum.

### PSALMUS 53

1 Magistrō chorī. Secundum "Mahalat". Maskil. Dāvīd.

Dīxit īnsipiēns in **corde** suō: “Nōn **est** Deus”.

2 Corruptī sunt et abōminātiōnēs operātī sunt;

nōn **est** quī faciat bonum.

3 Deus dē caelō prōspexit super fīliōs hominum,

ut videat sī **est** intellegēns, aut requīrēns Deum.

4 Omnēs dēclīnāvērunt, simul corruptī sunt;

nōn **est** quī faciat bonum, nōn **est** usque ad ūnum.

5 **Nōnne** scient omnēs, quī operantur inīquitātem,

quī dēvorant plēbem meam ut cibum **pānis**?

Deum nōn invocāvērunt;

6 **illīc** trepidāvērunt timōre, et nōn erat timor.

Quoniam Deus dissipāvit ossa eōrum, quī tē **obsīdēbant**,

cōnfūsī sunt, quoniam Deus sprēvit eōs. -

7 **Quis** dabit ex Sīōn salūtāre Isrāēl?

Cum converterit Deus captīvitātem **plēbis** suae,

exsultābit Iācōb[\*][jacob], et laetābitur Isrāēl.

### PSALMUS 54

1 Magistrō chorī. Fidibus. Maskil. Dāvīd,

2 postquam Ziphaēī ad Saūl vēnērunt dīcentēs:

"Ecce Dāvīd apud nōs abditus latet".

3 Deus, in nōmine tuō salvum mē fac

et in virtūte **tuā** iūdicā mē.

4 Deus, exaudī ōrātiōnem meam,

auribus percipe verba **ōris** meī!

5 Quoniam superbī īnsurrēxērunt adversum mē,

et fortēs quaesiērunt animam meam

et nōn prōposuērunt Deum ante cōnspectum suum.

6 Ecce enim Deus adiuvat mē,

et Dominus susceptor **est** animae meae.

7 Converte **mala** super inimīcōs meōs et in vēritāte **tuā** disperde illōs.

8 **Voluntāriē** sacrificābō tibi,

cōnfitēbor nōminī tuō, Domine, quoniam bonum **est**;

9 quoniam ex omnī trībulātiōne ēripuit mē,

et super inimīcōs meōs dēspexit oculus meus.

### PSALMUS 55

1 Magistrō chorī. Fidibus. Maskil. Dāvīd.

2 Auribus percipe, Deus, ōrātiōnem meam

et nē abscondāris ā dēprecātiōne **meā**;

3 intende mihi et exaudī mē.

**Excussus** sum in meditātiōne **meā** et conturbātus sum

4 ā vōce inimīcī et ā trībulātiōne peccātōris.

Quoniam dēvolvērunt in mē inīquitātem

et in **īrā** molestī erant mihi.

5 Cor meum torquētur intrā mē,

et **formīdō** **mortis** **cecidit** super mē.

6 Timor et tremor vēnērunt super mē, et **contexit** mē pavor. -

7 Et dīxī: “**Quis** dabit mihi pennās sīcut columbae,

et volābō et requiēscam?

8 Ecce ēlongābō fugiēns

et manēbō in sōlitūdine.

9 Exspectābō eum, quī salvum mē faciat

ā spīritū procellae et tempestāte”.

10 Dissipā, Domine, **dīvidē** linguās eōrum,

quoniam vīdī violentiam et contentiōnem in cīvitāte.

11 **Diē** ac nocte circumeunt eam super mūrōs eius,

12 inīquitās et **labor** et īnsidiae in **mediō** eius;

et nōn dēfēcit dē **platēīs** eius **fraudulentia** et dolus.

13 Quoniam sī inimīcus meus maledīxisset mihi,

sustinuissem utique;

et sī **is** quī ōderat mē, super mē magnificātus fuisset,

abscondissem mē forsitan ab eō.

14 Tū vērō, homō **coaequālis** meus,

**familiāris** meus et nōtus meus,

15 quī simul habuimus dulce cōnsortium:

in domō Deī ambulāvimus in concursū.

16 Veniat mors super illōs,

et dēscendant in īnfernum vīventēs,

quoniam nēquitiae in habitāculīs eōrum,

in **mediō** eōrum.

17 Ego autem ad Deum clāmābō,

et Dominus salvābit mē.

18 Vespere et **māne** et merīdiē meditābor et ingemīscam,

et exaudiet **vōcem** meam.

19 Redimet in pāce animam meam ab hīs, quī impugnant mē,

quoniam in multīs sunt adversum mē.

20 Exaudiet Deus et humiliābit illōs,

quī **est** ante saecula.

Nōn enim **est** illīs commūtātiō,

et nōn timuērunt Deum.

21 Extendit **manum** suam in sociōs;

contāmināvit foedus suum.

22 **Lēne** super būtȳrum **est** **os** eius,

**pugna** autem cor illīus:

mollītī sunt sermōnēs eius super oleum,

et ipsī sunt gladiī dēstrictī. -

23 **Iacta** super Dominum cūram tuam,

et ipse tē ēnūtriet;

nōn dabit in aeternum flūctuātiōnem iūstō.

24 Tū vērō, Deus, **dēdūcēs** eōs in puteum **interitūs**.

**Virī** sanguinum et dolōsī nōn dīmidiābunt diēs suōs;

ego autem spērābō in tē, Domine.

### PSALMUS 56

1 Magistrō chorī. Secundum "Ionat ēlem rehoqim".

Dāvīd. Miktam. Cum Gath Philistaeī eum tenērent.

2 Miserēre meī, Deus, quoniam conculcāvit mē homō,

**tōtā** **diē** impugnāns oppressit mē.

3 Conculcāvērunt mē inimīcī meī **tōtā** **diē**,

quoniam multī pugnant adversum mē, Altissime.

4 In quācumque **diē** timēbō,

ego in tē spērābō.

5 In Deō, cuius laudābō sermōnem,

in Deō spērāvī;

nōn timēbō: quid faciet mihi **carō**?

6 **Tōta** **diē** rem meam perturbābant,

adversum mē omnēs cōgitātiōnēs eōrum in **malum**.

7 Concitābant iūrgia, īnsidiābantur,

ipsī calcāneum meum observābant.

Sīcut quaesiērunt animam meam,

8 **ita** prō inīquitāte retribue illīs,

in **īrā** **populōs** prōsterne, Deus.

9 Peregrīnātiōnēs meās tū numerāstī:

pōne lacrimās meās in utre tuō;

**nōnne** in supputātiōne **tuā**?

10 Tunc convertentur inimīcī meī retrōrsum,

in quācumque **diē** invocāverō:

ecce cognōvī quoniam Deus meus **es**.

11 In Deō, cuius laudābō sermōnem,

in Dominō, cuius laudābō sermōnem,

12 in Deō spērāvī;

nōn timēbō: quid faciet mihi homō?

13 Super mē sunt, Deus, **vōta** **tua**;

reddam laudātiōnēs tibi,

14 quoniam ēripuistī animam meam dē morte

et **pedēs** meōs dē lāpsū,

ut ambulem **cōram** Deō in lūmine vīventium.

### PSALMUS 57

1 Magistrō chorī. Secundum "Nē **dēstrūxerīs**". Dāvīd.

Miktam. Quandō ā Saūl in cavernam **fūgit**.

2 Miserēre meī, Deus, miserēre meī,

quoniam in tē **cōnfugit** **anima** **mea**;

et in **umbrā** ālārum tuārum cōnfugiam,

dōnec trānseant īnsidiae.

3 Clāmābō ad Deum Altissimum,

Deum, quī benefēcit mihi.

4 Mittet dē caelō et līberābit mē;

dabit in opprobrium conculcantēs mē.

Mittet Deus misericordiam suam et vēritātem suam.

5 **Anima** **mea** recumbit in **mediō** catulōrum leōnum

dēvorantium fīliōs hominum.

Dentēs eōrum **arma** et sagittae,

et **lingua** eōrum gladius acūtus.

6 Exaltāre super caelōs, Deus,

super omnem terram **glōria** **tua**.

7 Laqueum parāvērunt pedibus meīs,

et incurvāvit sē **anima** **mea**;

fōdērunt ante faciem meam foveam,

et ipsī **incīdērunt** in eam.

8 Parātum cor meum, Deus,

parātum cor meum;

9 cantābō et psalmum **dīcam**.

Exsurge, **glōria** **mea**;

exsurge, psaltērium et **citharā**,

excitābō aurōram.

10 Cōnfitēbor tibi in **populīs**, Domine,

et psalmum **dīcam** tibi in nātiōnibus,

11 quoniam **magnificāta** **est** usque ad caelōs **misericordiā** **tuā**,

et usque ad nūbēs **vēritās** **tua**.

12 Exaltāre super caelōs, Deus,

super omnem terram **glōria** **tua**.

### PSALMUS 58

1 Magistrō chorī. Secundum "Nē **dēstrūxerīs**".

Dāvīd. Miktam.

2 Numquid **vērē**, potentēs, iūstitiam loquiminī,

**rēctē** **iūdicātis** fīliōs hominum?

3 Etenim in **corde** inīquitātēs operāminī,

in **terrā** violentiam **manūs** vestrae concinnant.

4 Aliēnātī sunt peccātōrēs ab uterō;

errāvērunt ā ventre, quī loquuntur **falsa**.

5 Venēnum illīs in similitūdinem **serpentis**,

sīcut aspidis surdae et **obtūrantīs** aurēs suās,

6 quae nōn exaudiet **vōcem** incantantium

et venēficī **incantantīs** sapienter.

7 Deus, contere dentēs eōrum in ōre ipsōrum;

molās leōnum cōnfringe, Domine.

8 Diffluant tamquam **aquā** dēcurrēns,

sīcut fēnum conculcātum ārēscant.

9 Sīcut limax, quae tābēscēns trānsit, sīcut abortīvum mulieris, quod nōn vīdit sōlem.

10 Priusquam sentiant **ōllae** vestrae rhamnum,

sīcut vīventēs, sīcut ārdor īrae absorbet eōs.

11 Laetābitur iūstus, cum vīderit vindictam,

**pedēs** suōs lavābit in sanguine peccātōris.

12 Et **dīcet** homō: “Utique **est** **frūctūs** iūstō,

utique **est** Deus iūdicāns eōs in **terrā**”.

### PSALMUS 59

1 Magistrō chorī. Secundum "Nē **dēstrūxerīs**".

Dāvīd. Miktam. Quandō Saūl virōs mīsit,

quī domum observārent et eum **occīderent**.

2 Ēripe mē dē inimīcīs meīs, Deus meus,

et ab īnsurgentibus in mē prōtege mē.

3 Ēripe mē dē operantibus inīquitātem

et dē **virīs** sanguinum **salva** mē.

4 Quia ecce īnsidiātī sunt animae meae,

irruērunt in mē fortēs.

5 Neque dēlictum neque peccātum in mē **est**, Domine;

**sine** inīquitāte **meā** currunt et praeparantur.

Exsurge in occursum meum et vidē;

6 et tū, Domine, Deus virtūtum, Deus Isrāēl,

ēvigilā ad vīsitandās omnēs gentēs; nōn misereāris omnibus, quī īnfidēliter operantur.

7 Revertentur ad vesperam et lātrābunt ut **canēs**

et circuībunt cīvitātem.

8 Ecce ēructābunt ōre suō,

et gladius in labiīs eōrum: “**Quis** enim audit?”.

9 Et tū, Domine, dērīdēbis eōs,

subsannābis omnēs gentēs.

10 Fortitūdō **mea**, tibi attendam,

quia, Deus, praesidium meum **es**.

11 Deus meus, **misericordiā** eius praeveniet mē.

Deus faciet, ut dēspiciam inimīcōs meōs.

12 Nē **occīdās** eōs, nē quandō oblīvīscātur **populus** meus;

disperge illōs in virtūte **tuā**

et prōsterne eōs, prōtēctor meus, Domine.

13 Peccātum **ōris** eōrum, sermō labiōrum ipsōrum,

et comprehendantur in **superbiā** **suā**.

Propter exsecrātiōnem et mendācium, quod loquuntur,

14 cōnsūme eōs in furōre,

cōnsūme, et nōn erunt;

et scient quia Deus dominābitur Iācōb[\*][jacob] et fīnium terrae.

15 Revertentur ad vesperam et lātrābunt ut **canēs**

et circuībunt cīvitātem.

16 Ipsī errābunt ad mandūcandum;

sī vērō nōn fuerint saturātī, murmurābunt.

17 Ego autem cantābō fortitūdinem tuam

et exsultābō **māne** misericordiam tuam,

quia **factus** **es** praesidium meum

et refugium meum in **diē** trībulātiōnis meae.

18 Fortitūdō **mea**, tibi psallam,

quia, Deus, praesidium meum **es**:

Deus meus **misericordia** **mea**.

### PSALMUS 60

1 Magistrō chorī. Secundum "Līlium praeceptī".

Miktam. Dāvīd. Ad docendum.

2 Quandō contrā Āram Naharaim et Āram Soba **ēgressus** **est**,

et quandō Ioab reversus dēvīcit Edom in **valle** Salis:

duodecim **mīlia** (hominum).

3 Deus, reppulistī nōs, dēstrūxistī nōs.

Īrātus **es**. **Convertere** ad nōs!

4 Concussistī terram, cōnfrēgistī eam;

**sāna** contrītiōnēs eius, quia **commōta** **est**.

5 Ostendistī **populō** tuō **dūrā**,

pōtāstī nōs vīnō vertīginis.

6 Dedistī metuentibus tē signum,

ut fugiant ā faciē **arcus**.

7 Ut **līberentur** dīlēctī tuī,

salvōs fac **dexterā** **tuā** et exaudī nōs.

8 Deus **locūtus** **est** in sānctō suō:

“Laetābor et partibor Sichimam

et **convallem** Succoth metibor.

9 Meus **est** Galaad, et meus **est** Mānāssēs,

et Ephraim fortitūdō **capitis** meī.

**Iūda** scēptrum meum,

10 Moab **ōlla** lavācrī meī.

Super Idūmaeam extendam calceāmentum meum,

super Philistaeam vōciferābor”.

11 **Quis** addūcet mē in cīvitātem mūnītam?

**Quis** dēdūcet mē usque in Idūmaeam?

12 **Nōnne** tū, Deus, quī reppulistī nōs;

et nōn ēgrediēris, Deus, in virtūtibus nostrīs?

Dā nōbīs auxilium dē trībulātiōne, quia **vāna** salūs hominis.

13 In Deō faciēmus virtūtem,

et ipse conculcābit trībulantēs nōs.

### PSALMUS 61

1 Magistrō chorī. Fidibus. Dāvīd.

2 Exaudī, Deus, dēprecātiōnem meam,

intende ōrātiōnī meae.

3 Ā fīnibus terrae ad tē clāmāvī,

dum ānxiārētur cor meum.

In petram inaccessam mihi dēdūc mē!

4 Quia **factus** **es** spēs **mea**,

**turris** fortitūdinis ā faciē inimīcī.

5 Inhabitābō in tabernāculō tuō in saecula,

prōtegar in vēlāmentō ālārum tuārum,

6 quoniam tū, Deus meus, exaudīstī **vōta** **mea**,

dedistī hērēditātem timentium **nōmen** tuum.

7 Diēs super diēs **rēgis** adiciēs,

annōs eius usque in diem generātiōnis et generātiōnis.

8 Sedeat in aeternum in cōnspectū Deī;

**misericordia** et **vēritās** servent eum.

9 Sīc psalmum **dīcam** nōminī tuō in saeculum saeculī,

ut reddam **vōta** **mea** dē **diē** in diem.

### PSALMUS 62

1 Magistrō chorī. Secundum Iduthun. PSALMUS. Dāvīd.

2 In Deō tantum quiēsce, **anima** **mea**,

ab ipsō enim salūtāre meum.

3 Vērumtamen ipse refugium meum et salūtāre meum,

praesidium meum; nōn movēbor amplius.

4 Quousque irruitis in hominem, contunditis ūniversī vōs

tamquam parietem inclīnātum et māceriam dēpulsam?

5 Vērumtamen dē excelsō suō cōgitāvērunt **dēpellere**;

dēlectābantur mendāciō.

Ōre suō benedīcēbant et **corde** suō maledīcēbant.

6 In Deō tantum quiēsce, **anima** **mea**, quoniam ab ipsō **patientiā** **meā**.

7 Vērumtamen ipse Deus meus et salūtāre meum,

praesidium meum; nōn movēbor.

8 In Deō salūtāre meum et **glōria** **mea**; Deus fortitūdinis meae, et refugium meum in Deō **est**.

9 **Spērātē** in eō, **omnis** congregātiō **populī**,

effundite **cōram** illō **corda** **vestra**;

Deus refugium nōbīs.

10 Vērumtamen vānitās fīliī Adam,

mendācium fīliī hominum.

In statēram sī cōnscendant,

super fūmum **levēs** sunt omnēs.

11 Nōlīte spērāre in **violentiā**

et in **rapīnā** nōlīte dēcipī;

dīvitiae sī affluant, nōlīte cor **appōnere**.

12 Semel **locūtus** **est** Deus,

duo haec audīvī:

quia potestās Deō **est**,

13 et tibi, Domine, **misericordiā**;

quia tū reddēs ūnīcuique iuxtā **opera** **sua**.

### PSALMUS 63

1 PSALMUS. Dāvīd, cum in dēsertō Iūdae commorārētur.

2 Deus, Deus meus **es** tū, ad tē dē **lūce** vigilō.

Sitīvit in tē **anima** **mea**,

tē dēsīderāvit **carō** **mea**.

In **terrā** **dēsertā** et **āridā** et **inaquōsā**,

3 sīc in sānctō appāruī tibi,

ut vidērem virtūtem tuam et glōriam tuam.

4 Quoniam melior **est** **misericordia** **tua** super vītās,

**labia** **mea** laudābunt tē.

5 Sīc **benedīcam** tē in **vītā** **meā**

et in nōmine tuō **levābō** **manūs** meās.

6 Sīcut adipe et pinguēdine repleātur **anima** **mea**,

et labiīs exsultātiōnis laudābit **os** meum.

7 Cum memor **erō** tuī super strātum meum,

in mātūtīnīs meditābor dē tē,

8 quia fuistī adiūtor meus,

et in vēlāmentō ālārum tuārum exsultābō.

9 Adhaesit **anima** **mea** post tē,

mē suscēpit **dexterā** **tuā**.

10 Ipsī vērō in ruīnam quaesiērunt animam meam,

introībunt in īnferiōra terrae,

11 trādentur in potestātem gladiī,

partēs vulpium erunt.

12 Rēx vērō laetābitur in Deō;

glōriābuntur omnēs, quī iūrant in eō,

quia obstrūctum **est** **os** loquentium **inīqua**.

### PSALMUS 64

1 Magistrō chorī. PSALMUS. Dāvīd.

2 Exaudī, Deus, **vōcem** meam in meditātiōne **meā**;

ā timōre inimīcī cūstōdī animam meam.

3 Prōtege mē ā conventū malignantium,

ā multitūdine operantium inīquitātem.

4 Quī exacuērunt ut gladium linguās suās,

intendērunt sagittās suās, **venēfica** verba,

5 ut sagittent in occultīs immaculātum.

**Subitō** sagittābunt eum et nōn timēbunt,

6 firmāvērunt sibi cōnsilium nēquam.

Disputāvērunt, ut absconderent laqueōs,

dīxērunt: “**Quis** vidēbit eōs?”.

7 Excōgitāvērunt **inīqua**, perfēcērunt **excōgitāta** **cōnsilia**.

Interiōra hominis et cor eius abyssus.

8 Et sagittāvit illōs Deus;

**subitō** factae sunt **plāgae** eōrum,

9 et īnfirmāvit eōs **lingua** eōrum.

Caput movēbunt omnēs, quī vidēbunt eōs,

10 et timēbit **omnis** homō;

et annūntiābunt **opera** Deī

et **facta** eius intellegent.

11 Laetābitur iūstus in Dominō et spērābit in eō,

et glōriābuntur omnēs rēctī **corde**.

### PSALMUS 65

1 Magistrō chorī. PSALMUS. Dāvīd. Canticum.

2 Tē decet hymnus, Deus, in Sīōn;

et tibi reddētur vōtum in Ierusālem.

3 Quī audīs ōrātiōnem,

ad tē **omnis** **carō** veniet propter inīquitātem.

4 Etsī praevaluērunt super nōs impietātēs nostrae,

tū propitiāberis eīs.

5 Beātus, quem ēlēgistī et assūmpsistī; inhabitābit in ātriīs tuīs.

Replēbimur bonīs **domūs** tuae,

sānctitāte templī tuī.

6 Mīrābiliter in aequitāte

exaudiēs nōs, Deus **salūtis** nostrae,

spēs omnium fīnium terrae et **maris** longinquī.

7 Firmāns montēs in virtūte **tuā**,

accīnctus **potentia**.

8 Compescēns sonitum **maris**,

sonitum flūctuum eius

et tumultum **populōrum**.

9 Et timēbunt, quī habitant terminōs terrae, ā signīs tuīs;

**exitus** **orientis** et **occidentis** dēlectābis.

10 Vīsitāstī terram et inēbriāstī eam;

multiplicāstī locuplētāre eam.

Flūmen Deī replētum **est** aquīs;

parāstī frūmenta illōrum,

quoniam **ita** parāstī eam.

11 Sulcōs eius irrigāns, glēbās eius complānāns;

imbribus ēmollīs eam, **benedicīs** germinī eius.

12 Corōnāstī annum benignitāte **tuā**,

et vestīgia **tua** stīllābunt pinguēdinem.

13 Stillābunt **pāscua** dēsertī,

et exsultātiōne collēs accingentur.

14 **Indūta** sunt ovibus prāta,

et **vallēs** abundābunt frūmentō;

clāmābunt, etenim hymnum **dīcent**.

### PSALMUS 66

1 Magistrō chorī. Canticum. PSALMUS.

**Iūbilātē** Deō, **omnis** **terra**,

2 psalmum dīcite glōriae nōminis eius,

**glōrificātē** laudem eius.

3 Dīcite Deō: “Quam terribilia sunt **opera** **tua**.

Prae multitūdine **virtūtis** tuae blandientur tibi inimīcī tuī.

4 **Omnis** **terra** adōret tē et psallat tibi,

psalmum **dīcat** nōminī tuō”.

5 Venīte et vidēte **opera** Deī,

**terribilis** in adinventiōnibus super fīliōs hominum.

6 Convertit mare in āridam,

et in flūmine pertransībunt **pede**;

ibi laetābimur in ipsō.

7 Quī dominātur in virtūte **suā** in aeternum,

oculī eius super gentēs respiciunt;

rebellēs nōn exaltentur in sēmetipsīs.

8 Benedīcite, gentēs, Deum nostrum

et audītam facite **vōcem** **laudis** eius;

9 quī posuit animam nostram ad vītam

et nōn **dedit** in commōtiōnem **pedēs** nostrōs.

10 Quoniam probāstī nōs, Deus;

igne nōs exāmināstī, sīcut exāminātur argentum.

11 Indūxistī nōs in laqueum,

posuistī trībulātiōnēs in dorsō nostrō.

12 Imposuistī hominēs super **capita** **nostra**,

trānsīvimus per ignem et aquam,

et ēdūxistī nōs in refrīgerium.

13 Introībō in domum tuam in holocaustīs;

reddam tibi **vōta** **mea**,

14 quae prōtulērunt **labia** **mea**,

et locūtum **est** **os** meum in trībulātiōne **meā**.

15 Holocausta **medullāta** offeram tibi cum incēnsō arietum,

offeram tibi bovēs cum hircīs.

16 Venīte, **audītē**, et nārrābō, omnēs, quī timētis Deum,

**quanta** fēcit animae meae.

17 Ad ipsum ōre meō clāmāvī

et exaltāvī in **linguā** **meā**.

18 Inīquitātem sī aspexī in **corde** meō,

nōn exaudiet Dominus.

19 Proptereā exaudīvit Deus,

attendit vōcī dēprecātiōnis meae.

20 Benedictus Deus, quī nōn āmōvit ōrātiōnem meam

et misericordiam suam ā mē.

### PSALMUS 67

1 Magistrō chorī. Fidibus. PSALMUS. Canticum.

2 Deus misereātur nostrī et benedīcat nōbīs;

illūminet vultum suum super nōs,

3 ut cognōscātur in **terrā** **via** **tua**,

in omnibus gentibus salūtāre tuum.

4 Cōnfiteantur tibi **populī**, Deus;

cōnfiteantur tibi **populī** omnēs.

5 Laetentur et exsultent gentēs,

quoniam iūdicās **populōs** in aequitāte

et gentēs in **terrā** dīrigis.

6 Cōnfiteantur tibi **populī**, Deus;

cōnfiteantur tibi **populī** omnēs.

7 **Terra** **dēdit** frūctum suum;

benedīcat nōs Deus, Deus noster,

8 benedīcat nōs Deus,

et metuant eum omnēs fīnēs terrae.

### PSALMUS 68

1 Magistrō chorī. Dāvīd. PSALMUS. Canticum.

2 Exsurgit Deus, et dissipantur inimīcī eius;

et fugiunt, quī ōdērunt eum, ā faciē eius.

3 Sīcut dissipātur fūmus, tū dissipās;

sīcut fluit **cēra** ā faciē **ignis**,

sīc pereunt peccātōrēs ā faciē Deī.

4 Et iūstī laetentur et exsultent in cōnspectū Deī

et dēlectentur in **laetitiā**.

5 **Cantātē** Deō, psalmum dīcite nōminī eius;

iter facite **eī**, quī fertur super nūbēs:

Dominus **nōmen** illī.

**Iūbilātē** in cōnspectū eius;

6 pater orphanōrum et iūdex viduārum,

Deus in habitāculō sānctō suō.

7 Deus, quī inhabitāre facit dēsōlātōs in domō,

quī ēdūcit vīnctōs in prōsperitātem;

vērumtamen rebellēs habitābunt in **āridā** **terrā**. -

8 Deus, cum ēgrederēris in cōnspectū **populī** tuī,

cum pertrānsīrēs in dēsertō,

9 **terra** **mōta** **est**, etiam caelī distillāvērunt

ā faciē Deī Sināī, ā faciē Deī Isrāēl.

10 Pluviam voluntāriam effundēbās, Deus;

hērēditātem tuam īnfirmātam, tū refēcistī eam.

11 Animālia **tua** habitābant in **eā**,

parāstī in bonitāte **tuā** pauperī, Deus.

12 Dominus dat verbum;

virginēs annūntiantēs **bona** sunt agmen ingēns:

13 “**Rēgēs** exercituum fugiunt, fugiunt,

et speciēs **domūs** dīvidit **spolia**.

14 Et vōs **dormītis** inter mediās caulās:

ālae columbae nitent argentō,

et pennae eius pallōre aurī.

15 Dum dispergit Omnipotēns **rēgēs** super eam,

nive dealbātur Selmōn”.

16 Mōns Deī mōns Basan,

mōns cacūminum mōns Basan.

17 Ut quid invidētis, montēs cacūminum,

montī, in quō benēplacitum **est** Deō inhabitāre?

Etenim Dominus habitābit in fīnem.

18 **Currus** Deī decem **mīlia** **mīlium**:

Dominus **venit** dē Sināī in **sānctā**.

19 Ascendistī in altum, captīvam dūxistī captīvitātem;

accēpistī in dōnum hominēs,

ut etiam rebellēs habitent apud Dominum Deum.

20 Benedictus Dominus **diē** cotīdiē;

portābit nōs Deus salūtārium nostrōrum.

21 Deus noster, Deus ad salvandum;

et Dominī, Dominī **exitus** **mortis**.

22 Vērumtamen Deus cōnfringet **capita** inimīcōrum suōrum,

verticem capillātum perambulantium in dēlictīs **suīs**.

23 Dīxit Dominus: “Ex Basān redūcam,

redūcam dē **profundō** **maris**,

24 ut intingātur pēs tuus in sanguine,

**linguā** **canum** tuōrum ex inimīcīs portiōnem inveniat”.

25 Vīdērunt **ingressūs** tuōs, Deus,

**ingressus** Deī meī, **rēgis** meī in **sānctā**.

26 Praecēdunt cantōrēs, postrēmī veniunt psallentēs.

in **mediō** iuvenculae tympanistriae.

27 “In ecclēsiīs benedīcite Deō,

Dominō, vōs dē fontibus Isrāēl”.

28 Ibi Beniamin adulēscentulus dūcēns eōs,

prīncipēs Iūdae cum **turmā** **suā**,

prīncipēs **Zabulōn**, prīncipēs

Nephthalī.

29 Mandā, Deus, virtūtī tuae;

cōnfirmā **hoc**, Deus, quod operātus **es** in nōbīs.

30 Ā templō tuō in Ierusālem

tibi afferent **rēgēs** **mūnera**.

31 Increpā feram arundinis,

congregātiōnem taurōrum in vitulīs **populōrum**:

prōsternant sē cum lāminīs argentī.

Dissipā gentēs, quae **bella** volunt.

32 Venient optimātēs ex Aegyptō,

**Aethiopia** praeveniet **manūs** suās Deō.

33 **Rēgna** terrae, **cantātē** Deō,

psallite Dominō, psallite Deō,

34 quī fertur super caelum caelī ad orientem;

ecce dabit **vōcem** suam, **vōcem** **virtūtis**.

35 Tribuite virtūtem Deō.

Super Isrāēl **magnificentia** eius,

et virtūs eius in nūbibus.

36 **Mīrābilis**, Deus, dē sānctuāriō tuō!

Deus Isrāēl ipse tribuet virtūtem et fortitūdinem plēbī suae.

Benedictus Deus!

### PSALMUS 69

1 Magistrō chorī. Secundum "Līlia...". Dāvīd.

2 Salvum mē fac, Deus,

quoniam vēnērunt aquae usque ad guttur meum.

3 Īnfīxus sum in līmō **profundī**, et nōn **est** **substantia**;

**venī** in **profunda** aquārum, et **flūctus** dēmersit mē.

4 Labōrāvī clāmāns, raucae factae sunt faucēs meae;

dēfēcērunt oculī meī, dum spērō in Deum meum.

5 Multiplicātī sunt super capillōs **capitis** meī,

quī ōdērunt mē grātīs.

Cōnfortātī sunt, quī persecūtī sunt mē inimīcī meī mendācēs;

quae nōn rapuī, tunc exsolvēbam.

6 Deus, tū scīs īnsipientiam meam,

et **dēlicta** **mea** ā tē nōn sunt **abscondita**.

7 Nōn ērubēscant in mē, quī exspectant tē,

Domine, Domine virtūtum.

Nōn cōnfundantur super mē,

quī quaerunt tē, Deus Isrāēl.

8 Quoniam propter tē sustinuī opprobrium,

operuit cōnfūsiō faciem meam;

9 extrāneus **factus** sum frātribus meīs

et peregrīnus fīliīs mātris meae.

10 Quoniam zēlus **domūs** tuae **comedit** mē,

et opprobria exprobrantium tibi **cecidērunt** super mē.

11 Et flēvī in ieiūniō animam meam,

et factum **est** in opprobrium mihi.

12 Et posuī vestīmentum meum cilicium,

et **factus** sum illīs in parabolam.

13 Adversum mē loquēbantur, quī sedēbant in **portā**,

et in mē **canēbant**, quī bibēbant vīnum.

14 Ego vērō ōrātiōnem meam ad tē, Domine,

in tempore benēplacitī, Deus.

In multitūdine misericordiae tuae exaudī mē,

in vēritāte **salūtis** tuae.

15 Ēripe mē dē **lutō**, ut nōn īnfīgar,

ēripiar ab iīs, quī ōdērunt mē,

et dē **profundīs** aquārum.

16 Nōn mē dēmergat **flūctūs** aquārum,

neque absorbeat mē profundum,

neque urgeat super mē puteus **os** suum.

17 Exaudī mē, Domine, quoniam **benigna** **est** **misericordia** **tua**;

secundum multitūdinem miserātiōnum tuārum respice in mē.

18 Et nē āvertās faciem tuam ā puerō tuō;

quoniam trībulor, vēlōciter exaudī mē.

19 Accēde ad animam meam, vindicā eam,

propter inimīcōs meōs redime mē.

20 Tū scīs opprobrium meum

et cōnfūsiōnem meam et reverentiam meam. -

In cōnspectū tuō sunt omnēs, quī trībulant mē;

21 opprobrium contrīvit cor meum, et ēlanguī.

Et sustinuī, quī simul contrīstārētur, et nōn fuit,

et quī cōnsōlārētur, et nōn **invēnī**.

22 Et dedērunt in ēscam meam fel

et in sitī **meā** pōtāvērunt mē **acētō**.

23 Fīat **mēnsā** eōrum **cōram** ipsīs in laqueum

et in retribūtiōnēs et in scandalum.

24 Obscūrentur oculī eōrum, nē videant,

et lumbōs eōrum semper **īnfirmā**.

25 Effunde super eōs īram tuam,

et **furor** īrae tuae comprehendat eōs.

26 Fīat commorātiō eōrum **dēserta**,

et in tabernāculīs eōrum nōn sit quī inhabitet.

27 Quoniam, quem tū percussistī, persecūtī sunt,

et super dolōrem eius, quem vulnerāstī, addidērunt.

28 Appōne inīquitātem super inīquitātem eōrum,

et nōn veniant ad iūstitiam tuam.

29 Dēleantur dē **librō** vīventium

et cum iūstīs nōn scrībantur.

30 Ego autem sum pauper et dolēns;

salūs **tua**, Deus, suscipit mē.

31 Laudābō **nōmen** Deī cum canticō

et magnificābō eum in laude.

32 Et placēbit Dominō super taurum,

super vitulum cornua prōdūcentem et ungulās.

33 Videant humilēs et laetentur;

quaerite Deum, et vīvet cor vestrum,

34 quoniam exaudīvit pauperēs Dominus

et vīnctōs suōs nōn dēspexit.

35 Laudent illum caelī et **terrā**,

maria et omnia rēptilia in eīs.

36 Quoniam Deus salvam faciet Sīōn

et aedificābit cīvitātēs Iūdae;

et inhabitābunt ibi et possidēbunt eam.

37 Et sēmen servōrum eius hērēditābunt eam;

et, quī dīligunt **nōmen** eius, habitābunt in **eā**.

### PSALMUS 70

1 Magistrō chorī. Dāvīd. Ad commemorandum.

2 Deus, in adiūtōrium meum intende;

Domine, ad adiuvandum mē **festīnā**.

3 Cōnfundantur et revereantur,

quī quaerunt animam meam.

Āvertantur retrōrsum et ērubēscant,

quī volunt mihi **mala**.

4 Convertantur propter cōnfūsiōnem suam,

quī dīcunt mihi: “Eugē, eugē”.

5 Exsultent et laetentur in tē omnēs, quī quaerunt tē;

et **dīcant** semper: “Magnificētur Deus”,

quī dīligunt salūtāre tuum.

6 Ego vērō egēnus et pauper sum;

Deus, ad mē **festīnā**.

Adiūtor meus et līberātor meus **es** tū;

Domine, nē **moreris**.

### PSALMUS 71

1 In tē, Domine, spērāvī,

nōn cōnfundar in aeternum.

2 In **iūstitiā** **tuā** **līberā** mē et ēripe mē;

inclīnā ad mē aurem tuam et **salvā** mē.

3 **Estō** mihi in rūpem praesidiī

et in domum mūnītam, ut salvum mē faciās,

quoniam fortitūdō **mea** et refugium meum **es** tū.

4 Deus meus, ēripe mē dē manū peccātōris

et dē manū contrā lēgem **agentīs** et inīquī.

5 Quoniam tū **es** exspectātiō **mea**, Domine;

Domine, spēs **mea** ā iuventūte **meā**.

6 Super tē innīxus sum ex uterō,

dē ventre mātris meae tū **es** susceptor meus;

in tē laus **mea** semper.

7 Tamquam prōdigium **factus** sum multīs,

et tū adiūtor **fortis**. -

8 Repleātur **os** meum laude **tuā**,

**tōta** **diē** magnitūdine **tuā**.

9 Nē prōiciās mē in tempore **senectūtis**;

cum dēfēcerit virtūs **mea**, nē dērelinquās mē.

10 Quia dīxērunt inimīcī meī mihi,

et, quī observābant animam meam,

cōnsilium fēcērunt in ūnum

11 dīcentēs: “Deus dērelīquit eum!

Persequiminī et comprehendite

eum,

quia nōn **est** quī ēripiat”.

12 Deus, nē ēlongēris ā mē;

Deus meus, in auxilium meum **festīna**.

13 Cōnfundantur et dēficiant adversantēs animae meae;

operiantur cōnfūsiōne et pudōre, quī quaerunt **mala** mihi.

14 Ego autem semper spērābō

et adiciam super omnem laudem tuam.

15 **Os** meum annūntiābit iūstitiam tuam,

**tōtā** **diē** salūtāre tuum:

quae dīnumerāre nescīvī.

16 Veniam ad potentiās Dominī;

Domine, memorābor iūstitiae tuae **sōlius**.

17 Deus, docuistī mē ā iuventūte **meā**;

et usque nunc annūntiābō mīrābilia **tua**.

18 Et usque in senectam et senium,

Deus, nē dērelinquās mē,

dōnec annūntiem brāchium tuum

generātiōnī omnī, quae **ventūra** **est**.

**Potentia** **tua**

19 et **iūstitiā** **tuā**, Deus,

usque in **altissimā**, quī fēcistī magnālia:

Deus, **quis** **similis** tibi?

20 Quantās ostendistī mihi trībulātiōnēs multās et **malās**;

iterum vīvificāstī mē

et dē abyssīs terrae iterum redūxistī mē.

21 Multiplicābis magnitūdinem meam et conversus cōnsōlāberis mē.

22 Nam et ego cōnfitēbor tibi

in psaltēriō vēritātem tuam, Deus meus;

psallam tibi in **citharā**, Sānctus Isrāēl.

23 Exsultābunt **labia** **mea**, cum cantāverō tibi,

et **anima** **mea**, quam redēmistī;

24 sed et **linguā** **meā** **tōtā** **diē** meditābitur iūstitiam tuam,

cum cōnfūsī et reveritī fuerint, quī quaerunt **mala** mihi.

### PSALMUS 72

1 Salomōnis.

Deus, iūdicium tuum **rēgī** dā

et iūstitiam tuam fīliō **rēgis**;

2 iūdicet **populum** tuum in **iūstitiā**

et pauperēs tuōs in iūdiciō.

3 Afferant montēs pācem **populō**,

et collēs iūstitiam.

4 Iūdicābit pauperēs **populī**

et salvōs faciet fīliōs **inopis**

et humiliābit calumniātōrem.

5 Et permanēbit cum **sōle** et ante lūnam

in generātiōne et generātiōnem.

6 Dēscendet sīcut **pluvia** in grāmen,

et sīcut imber irrigāns terram.

7 Flōrēbit in diēbus eius **iūstitiā** et **abundantiā** **pācis**,

dōnec auferātur **lūna**.

8 Et dominābitur ā marī usque ad mare

et ā flūmine usque ad terminōs **orbis** terrārum.

9 **Coram** illō prōcident incolae dēsertī,

et inimīcī eius terram lingent.

10 **Rēgēs** Tharsis et īnsulae **mūnera** offerent,

**rēgēs** Arabum et **Sabā** **dōna** addūcent.

11 Et adōrābunt eum omnēs **rēgēs**,

omnēs gentēs servient **eī**.

12 Quia līberābit inopem clāmantem

et pauperem, cui nōn erat adiūtor.

13 Parcet pauperī et inopī

et animās pauperum salvās faciet.

14 Ex oppressiōne et **violentiā** redimet animās eōrum,

et pretiōsus erit sanguis eōrum **cōram** illō. -

15 Et vīvet, et dabitur **eī** dē aurō Arabiae,

et ōrābunt prō ipsō semper;

**tōtā** **diē** benedīcent **eī**.

16 Et erit ūbertās frūmentī in **terrā**,

in summīs montium fluctuābit,

sīcut **Lībanus** **frūctus** eius;

et flōrēbunt dē cīvitāte sīcut fēnum terrae.

17 Sit **nōmen** eius benedictum in saecula,

ante sōlem permanēbit **nōmen** eius.

Et benedīcentur in ipsō omnēs **tribus** terrae,

omnēs gentēs magnificābunt eum.

18 Benedictus Dominus Deus, Deus Isrāēl,

quī facit mīrābilia **sōlus**.

19 Et benedictum **nōmen** maiestātis eius in aeternum;

et replēbitur maiestāte eius **omnis** **terra**. Fīat, fīat.

## LIBER III

[73](#psalmus-73) [74](#psalmus-74) [75](#psalmus-75) [76](#psalmus-76) [77](#psalmus-77) [78](#psalmus-78) [79](#psalmus-79) [80](#psalmus-80) [81](#psalmus-81) [82](#psalmus-82) [83](#psalmus-83) [84](#psalmus-84) [85](#psalmus-85) [86](#psalmus-86) [87](#psalmus-87) [88](#psalmus-88) [89](#psalmus-89)

### PSALMUS 73

1 PSALMUS. Asaph.

Quam bonus rēctīs **est** Deus,

Deus hīs, quī mundō sunt **corde**!

2 Meī autem paene mōtī sunt **pedēs**,

paene effūsī sunt **gressūs** meī,

3 quia zēlāvī super glōriantēs,

pācem peccātōrum vidēns.

4 Quia nōn sunt eīs impedīmenta,

sānus et **pinguis** **est** venter eōrum.

5 In labōre mortālium nōn sunt

et cum hominibus nōn flagellantur.

6 Ideō quasi torquēs **est** eīs **superbiā**,

et tamquam indūmentum operuit eōs **violentia**.

7 Prōdit quasi ex adipe inīquitās eōrum,

ērumpunt cōgitātiōnēs **cordis**.

8 Subsannāvērunt et locūtī sunt nēquitiam,

inīquitātem ab excelsō locūtī sunt.

9 Posuērunt in caelō **os** suum,

et **lingua** eōrum trānsīvit in **terrā**.

10 Ideō in altō **sedent**,

et aquae plēnae nōn pervenient ad eōs.

11 Et dīxērunt: “Quōmodo scit Deus,

et sī **est** **scientia** in Excelsō?”.

12 Ecce ipsī peccātōrēs et abundantēs in saeculō

multiplicāvērunt dīvitiās.

13 Et dīxī: “Ergō **sine** **causā** mundāvī cor meum

et **lāvī** in **innocentiā** **manūs** meās;

14 et fuī flagellātus **tōtā** **diē**,

et castīgātiō **mea** in mātūtīnīs”.

15 Sī dīxissem: “Loquar ut illī”,

ecce generātiōnem fīliōrum tuōrum prōdidissem.

16 Et cōgitābam, ut cognōscerem **hoc**;

**labor** erat in oculīs meīs,

17 dōnec intrāvī in sānctuārium Deī

et intellēxī **novissima** eōrum.

18 Vērumtamen in lūbricō posuistī eōs,

dēiēcistī eōs in ruīnās.

19 Quōmodo factī sunt in dēsōlātiōnem!

**Subitō** dēfēcērunt, periērunt prae horrōre.

20 Velut somnium **ēvigilantis**, Domine,

surgēns imāginem ipsōrum contemnēs.

21 Quia exacerbātum **est** cor meum,

et **rēnēs** meī compūnctī sunt;

22 et ego īnsipiēns **factus** sum et nescīvī:

ut iūmentum **factus** sum apud tē.

23 Ego autem semper tēcum;

tenuistī **manum** dexteram meam.

24 In cōnsiliō tuō **dēdūcēs** mē

et posteā cum **glōriā** suscipiēs mē.

25 **Quis** enim mihi **est** in caelō?

Et tēcum nihil voluī super terram.

26 Dēfēcit **carō** **mea** et cor meum;

Deus **cordis** meī, et pars **mea** Deus in aeternum.

27 Quia ecce, quī ēlongant sē ā tē, perībunt;

perdidistī omnēs, quī fornicantur abs tē.

28 Mihi autem adhaerēre Deō bonum **est**,

**pōnere** in Dominō Deō spem meam,

ut annūntiem omnēs operātiōnēs tuās

in portīs fīliae Sīōn.

### PSALMUS 74

1 Maskil. Asaph.

Ut quid, Deus, reppulistī in fīnem,

īrātus **est** **furor** tuus super ovēs pāscuae tuae?

2 Memor **estō** congregātiōnis tuae,

quam possēdistī ab initiō.

Redēmistī virgam **hērēditātis** tuae: mōns Sīōn, in quō habitāstī.

3 **Levā** **gressūs** tuōs in ruīnās sempiternās:

omnia vastāvit inimīcus in sānctō.

4 Rugiērunt, quī ōdērunt tē,

in **mediō** congregātiōnis tuae;

posuērunt **signa** **sua** in **signa**.

5 **Vīsī** sunt quasi in altum secūrim vibrantēs

in **silvā** **condēnsā**.

6 **Excidērunt** iānuās eius in idipsum;

in **secūrī** et **asciā** dēiēcērunt.

7 Incendērunt ignī sānctuārium tuum,

in terram polluērunt tabernāculum nōminis tuī;

8 dīxērunt in **corde** suō: “Opprimāmus eōs simul”.

Combussērunt omnēs congregātiōnēs Deī in **terrā**.

9 **Signa** **nostra** nōn vīdimus;

iam nōn **est** **prophēta**,

et apud nōs nōn **est** quī cognōscat amplius.

10 Usquequō, Deus, improperābit inimīcus,

spernet adversārius **nōmen** tuum in fīnem?

11 Ut quid **āvertis** **manum** tuam

et tenēs dexteram tuam in **mediō** sinū tuō?

12 Deus autem rēx noster ante saecula,

operātus **est** salūtēs in **mediō** terrae.

13 Tū cōnscidistī in virtūte **tuā** mare,

contrībulāstī **capita** dracōnum in aquīs.

14 Tū cōnfrēgistī **capita** Leviathān,

dedistī eum ēscam mōnstrīs **maris**.

15 Tū dīrūpistī fontēs et torrentēs;

tū siccāstī fluviōs perennēs.

16 Tuus **est** diēs, et **tua** **est** nox,

tū fabricātus **es** lūmināria et sōlem.

17 Tū statuistī omnēs terminōs terrae,

aestātem et hiemem, tū plasmāstī **ea**.

18 Memor **estō** huius:

inimīcus improperāvit Dominō,

et **populus** īnsipiēns sprēvit **nōmen** tuum.

19 Nē trādās bēstiīs animās cōnfitentēs tibi

et animās pauperum tuōrum nē oblīvīscāris in fīnem.

20 Respice in testāmentum,

quia **replēta** sunt latibula terrae tentōriīs violentiae.

21 Nē revertātur **humilis** **factus** cōnfūsus;

pauper et inops laudābunt **nōmen** tuum.

22 Exsurge, Deus, iūdicā causam tuam;

memor **estō** improperiōrum tuōrum,

quae ab īnsipiente fīunt **tōtā** **diē**.

23 Nē oblīvīscāris **vōcēs** inimīcōrum tuōrum;

**tumultus** adversāriōrum tuōrum ascendit semper.

### PSALMUS 75

1 Magistrō chorī. Secundum "Nē **dēstrūxerīs**".

PSALMUS. Asaph. Canticum.

2 Cōnfitēbimur tibi, Deus;

cōnfitēbimur et invocābimus **nōmen** tuum:

nārrābimus mīrābilia **tua**.

3 Cum statuerō tempus,

ego iūstitiās iūdicābō.

4 Sī **liquefacta** **est** **terra** et omnēs, quī habitant in **eā**,

ego cōnfirmāvī columnās eius.

5 Dīxī glōriantibus: “Nōlīte gl��riārī!”

et dēlinquentibus: “Nōlīte exaltāre **cornū**!

6 Nōlīte exaltāre in altum **cornū** vestrum;

nōlīte loquī adversus Deum **proterva**”.

7 Quia neque ab oriente neque ab **occidente**

neque ā dēsertīs exaltātiō.

8 Quoniam Deus iūdex **est**:

hunc humiliat et hunc exaltat.

9 Quia calix in manū Dominī

vīnī merī plēnus mixtō.

Et inclīnāvit ex **hōc** in **hōc**;

vērumtamen usque ad faecēs ēpōtābunt,

bibent omnēs peccātōrēs terrae.

10 Ego autem annūntiābō in saeculum,

cantābō Deō Iācōb[\*][jacob].

11 Et omnia cornua peccātōrum cōnfringam,

et exaltābuntur cornua iūstī.

### PSALMUS 76

1 Magistrō chorī. Fidibus. PSALMUS. Asaph. Canticum.

2 **Notus** in **Iūdaeā** Deus,

in Isrāēl magnum **nōmen** eius.

3 Et **est** in Salem tabernāculum eius,

et habitātiō eius in Sīōn.

4 Ibi cōnfrēgit coruscātiōnēs **arcus**,

scūtum, gladium et bellum.

5 Illūmināns tū, **Mīrābilis**,

ā montibus dīreptiōnis.

6 Spoliātī sunt potentēs **corde**, dormiērunt somnum suum,

et nōn invēnērunt omnēs **virī** fortēs **manūs** suās.

7 Ab increpātiōne **tuā**, Deus Iācōb[\*][jacob],

dormītāvērunt **aurīga** et equus.

8 Tū **terribilis** **es**, et **quis** resistet tibi?

Ex tunc **īra** **tua**.

9 Dē caelō audītum fēcistī iūdicium;

**terra** tremuit et quiēvit,

10 cum exsurgeret in iūdicium Deus,

ut salvōs faceret omnēs mānsuētōs terrae.

11 Quoniam **furor** hominis cōnfitēbitur tibi,

et reliquiae furōris diem fēstum agent tibi.

12 Vovēte et **reddite** Dominō Deō vestrō;

omnēs in circuitū eius afferant **mūnera** Terribilī,

13 **eī**, quī aufert spīritum prīncipum,

terribilī apud **rēgēs** terrae.

### PSALMUS 77

1 Magistrō chorī. Secundum Idithun. Asaph. PSALMUS.

2 Vōce **meā** ad Dominum clāmāvī;

vōce **meā** ad Deum, et intendit mihi.

3 In **diē** trībulātiōnis meae Deum exquīsīvī,

**manūs** meae nocte expānsae sunt

et nōn fatīgantur.

Renuit cōnsōlārī **anima** **mea**;

4 memor sum Deī et ingemīscō,

exerceor, et dēficit **spīritus** meus.

5 Vigilēs tenuistī palpebrās oculī meī; turbātus sum et nōn sum **locūtus**.

6 Cōgitāvī diēs antīquōs

et annōs aeternōs in mente habuī.

7 **Meditātus** sum nocte cum **corde** meō

et exercitābar et scobēbam spīritum meum.

8 Numquid in aeternum prōiciet Deus,

aut nōn appōnet, ut complacitior sit adhūc?

9 Aut dēficiet in fīnem **misericordiā** **suā**,

cessābit verbum ā generātiōne in generātiōnem?

10 Aut oblīvīscētur miserērī Deus,

aut continēbit in **īrā** **suā** misericordiās suās?

11 Et dīxī: “**Hoc** vulnus meum:

mūtātiō dexterae Excelsī”.

12 Memor **erō** operum Dominī,

memor **erō** ab initiō mīrābilium tuōrum.

13 Et meditābor in omnibus operibus tuīs

et in adinventiōnibus tuīs exercēbor.

14 Deus, in sānctō **via** **tua**;

**quis** deus magnus sīcut Deus noster?

15 Tū **es** Deus, quī **facis** mīrābilia,

**notam** fēcistī in **populīs** virtūtem tuam.

16 Redēmistī in brāchiō tuō **populum** tuum,

fīliōs Iācōb[\*][jacob] et Ioseph.

17 Vīdērunt tē aquae, Deus,

vīdērunt tē aquae et doluērunt;

etenim commōtae sunt abyssī.

18 Effūdērunt aquās **nūbila**,

**vōcem** dedērunt nūbēs,

etenim sagittae tuae trānseunt.

19 Vōx tonitruī tuī in **rotā**;

illūxērunt coruscātiōnēs tuae orbī terrae,

**commōta** **est** et contremuit **terra**.

20 In marī **via** **tua**, et sēmitae tuae in aquīs multīs;

et vestīgia **tua** nōn cognōscuntur.

21 Dēdūxistī sīcut ovēs **populum** tuum

in manū Moȳsī et Aarōn.

### PSALMUS 78

1 Maskil. Asaph.

Attendite, **popule** meus, doctrīnam meam;

**inclīnāte** aurem vestram in verba **ōris** meī.

2 Aperiam in parabolīs **os** meum,

ēloquar **arcāna** aetātis antīquae.

3 **Quanta** audīvimus et cognōvimus **ea**,

et patrēs nostrī nārrāvērunt nōbīs,

4 nōn occultābimus ā fīliīs eōrum,

generātiōnī alterī nārrantēs

laudēs Dominī et virtūtēs eius

et mīrābilia eius, quae fēcit.

5 Cōnstituit testimōnium in Iācōb[\*][jacob]

et lēgem posuit in Isrāēl;

**quanta** mandāverat patribus nostrīs

**nōta** facere **ea** fīliīs **suīs**,

6 ut cognōscat generātiō **altera**,

fīliī, quī nāscentur.

Exsurgent et nārrābunt fīliīs **suīs**,

7 ut pōnant in Deō spem suam

et nōn oblīvīscantur operum Deī

et **mandāta** eius cūstōdiant.

8 Nē fīant sīcut patrēs eōrum,

generātiō **rebellis** et exasperāns;

generātiō, quae nōn firmāvit cor suum,

et nōn fuit **fidēlis** Deō **spīritus** eius.

9 Fīliī Ephraim, intendentēs et mittentēs arcum,

conversī sunt in **diē** bellī.

10 Nōn cūstōdiērunt testāmentum Deī

et in **lēge** eius renuērunt ambulāre.

11 Et **oblītī** sunt factōrum eius

et mīrābilium eius, quae ostendit eīs.

12 **Coram** patribus eōrum fēcit mīrābilia

in **terrā** Aegyptī, in campō Tāneōs.

13 Scidit mare et perdūxit eōs

et statuit aquās quasi in utre.

14 Et dēdūxit eōs in nūbe per diem

et per **tōtam** noctem in illūminātiōne **ignis**.

15 Scidit petram in erēmō

et adaquāvit eōs velut abyssus **multa**.

16 Et ēdūxit rīvulōs dē **petrā**

et dēdūxit tamquam flūmina aquās.

17 Et apposuērunt adhūc peccāre **eī**,

in īram excitāv��runt Excelsum in inaquōsō.

18 Et tentāvērunt Deum in cordibus **suīs**,

petentēs **ēscās** animābus **suīs**;

19 et contrā Deum locūtī sunt,

dīxērunt: “Numquid poterit Deus parāre mēnsam in dēsertō?”.

20 Ecce percussit petram, et flūxērunt aquae,

et torrentēs inundāvērunt.

“Numquid et pānem poterit dare

aut parāre carn��s **popul��** suō?”.

21 Ideō audīvit Dominus et exārsit,

et **ignis** **accēnsus** **est** in Iācōb[\*][jacob],

et **īra** ascendit in Isrāēl.

22 Quia nōn crēdidērunt in Deō

nec spērāvērunt in salūtārī eius.

23 Vērumtamen mandāvit nūbibus dēsuper

et iānuās caelī aperuit;

24 et pluit illīs **manna** ad mandūcandum

et pānem cael�� **dēdit** eīs:

25 pānem angelōrum mandūcāvit homō;

**cibāria** mīsit eīs ad abundantiam.

26 Excitāvit austrum in caelō

et indūxit in virtūte **suā** āfricum;

27 et pluit super eōs sīcut pulverem carnēs

et sīcut arēnam **maris** volātilia **pennāta**:

28 et **cecidērunt** in **mediō** castrōrum eōrum,

circā tabernācula eōrum.

29 Et mandūcāvērunt et saturātī sunt nimis,

et dēsīderium eōrum attulit eīs.

30 Nōndum recesserant ā dēsīderiō suō,

adhūc ēscae eōrum erant in ōre ipsōrum,

31 et **īra** Deī ascendit super eōs

et **occīdit** pinguēs eōrum

et ēlēctōs Isrāēl prōstrāvit.

32 In omnibus hīs peccāvērunt adhūc

et nōn crēdidērunt in mīrābilibus eius;

33 et cōnsūmpsit in hālitū diēs eōrum

et annōs eōrum cum festīnātiōne.

34 Cum **occīderet** eōs, quaerēbant eum

et conversī veniēbant dīlūculō ad eum;

35 et rememorātī sunt quia Deus adiūtor **est** eōrum,

et Deus Excelsus **redēmptor** eōrum **est**.

36 Et suāsērunt **eī** in ōre suō

et **linguā** **suā** mentītī sunt **eī**;

37 cor autem eōrum nōn erat rēctum cum eō,

nec fidēlēs erant in testāmentō eius.

38 Ipse autem **est** misericors

et propitiātur inīquitātī et nōn disperdit.

Saepe āvertit īram suam

et nōn accendit omnem furōrem suum.

39 Et **recordātus** **est** quia **carō** sunt,

**spīritus** vādēns et nōn rediēns.

40 Quotiēs exacerbāvērunt eum in dēsertō,

in īram concitāvērunt eum in inaquōsō!

41 Et reversī sunt et tentāvērunt Deum

et Sānctum Isrāēl exacerbāvērunt.

42 Nōn sunt recordātī **manūs** eius,

diēī, **quā** redēmit eōs dē manū **trībulantis**.

43 Cum posuit in Aegyptō **signa** **sua**

et prōdigia **sua** in campō Tāneōs.

44 Convertit in sanguinem flūmina eōrum

et rīvulōs eōrum, nē biberent.

45 Mīsit in eōs coenomyiam et **comēdit** eōs,

rānam et perdidit eōs.

46 **Dēdit** brūchō **frūctūs** eōrum,

labōrēs eōrum locustae.

47 **Occidit** in grandine vīneās eōrum,

mōrōs eōrum in **pruīnā**.

48 Trādidit grandinī iūmenta eōrum

et gregēs eōrum flammae **ignis**.

49 Mīsit in eōs ārdōrem īrae suae,

indignātiōnem et comminātiōnem et angustiam,

immissiōnem angelōrum **malōrum**.

50 Complānāvit sēmitam īrae suae;

nōn pepercit ā morte animābus eōrum

et vītam eōrum in peste conclūsit.

51 Percussit omne prīmōgenitum in **terrā** Aegyptī,

prīmitiās rōboris eōrum in tabernāculīs Cham.

52 Abstulit sīcut ovēs **populum** suum

et perdūxit eōs tamquam gregem in dēsertō.

53 Dēdūxit eōs in spē, et nōn timuērunt,

et inimīcōs eōrum operuit mare.

54 Et indūxit eōs in fīnēs sānctificātiōnis suae,

in montem, quem acquīsīvit **dexterā** eius.

55 Et ēiēcit ā faciē eōrum gentēs

et dīvīsit eīs terram in fūniculō **hērēditātis**

et habitāre fēcit in tabernāculīs eōrum **tribus** Isrāēl.

56 Et tentāvērunt et exacerbāvērunt Deum Excelsum

et testimōnia eius nōn cūstōdiērunt.

57 Recessērunt et praevāricātī sunt,

quemadmodum patrēs eōrum;

conversī sunt retrō ut **arcus** prāvus.

58 In īram concitāvērunt eum in collibus **suīs**

et in sculptilibus **suīs** ad aemulātiōnem eum prōvocāvērunt.

59 Audīvit Deus et exārsit

et sprēvit valdē Isrāēl.

60 Et reppulit habitāculum Sīlō,

tabernāculum, ubi habitāvit in hominibus.

61 Et trādidit in captīvitātem virtūtem suam

et pulchritūdinem suam in **manūs** inimīcī.

62 Et conclūsit in gladiō **populum** suum

et in hērēditātem suam exārsit.

63 Iuvenēs eōrum **comēdit** **ignīs**,

et virginēs eōrum nōn sunt dēspōnsātae.

64 Sacerdōtēs eōrum in gladiō **cecidērunt**,

et viduae eōrum nōn plōrābantur.

65 Et excitātus **est** tamquam dormiēns Dominus,

tamquam potēns crāpulātus ā vīnō.

66 Et percussit inimīcōs suōs in posteriōra,

opprobrium sempiternum **dēdit** illīs.

67 Et reppulit tabernāculum Ioseph

et tribum Ephraim nōn ēlēgit,

68 sed ēlēgit tribum Iūdae,

montem Sīōn, quem dīlēxit.

69 Et aedificāvit sīcut excelsum sānctuārium suum,

sīcut terram, quam fundāvit in saecula.

70 Et ēlēgit Dāvīd servum suum

et sustulit eum dē gregibus ovium,

71 dē post fētantēs accēpit eum:

**pāscere** Iācōb[\*][jacob] **populum** suum

et Isrāēl hērēditātem suam.

72 Et **pāvit** eōs in **innocentiā** **cordis** **suī**

et in **prūdentiā** manuum suārum dēdūxit eōs.

### PSALMUS 79

1 PSALMUS. Asaph.

Deus, vēnērunt gentēs in hērēditātem tuam,

polluērunt templum sānctum tuum,

posuērunt Ierusālem in ruīnās.

2 Dedērunt **morticīna** servōrum tuōrum **escās** volātilibus caelī,

carnēs sānctōrum tuōrum bēstiīs terrae.

3 Effūdērunt sanguinem eōrum tamquam aquam

in circuitū Ierusālem, et nōn erat quī sepelīret.

4 Factī sumus opprobrium vīcīnīs nostrīs,

subsannātiō et illūsiō hīs, quī in circuitū nostrō sunt.

5 Usquequō, Domine? **Īrāsceris** in fīnem?

Accendētur velut **ignis** zēlus tuus?

6 Effunde īram tuam in gentēs, quae tē nōn nōvērunt,

et in **rēgna**, quae **nōmen** tuum nōn invocāvērunt,

7 quia comēdērunt Iācōb[\*][jacob]

et sēdem eius dēsōlāvērunt.

8 Nē **meminerīs** inīquitātum patrum nostrōrum,

**cito** anticipent nōs misericordiae tuae,

quia pauperēs factī sumus nimis.

9 Adiuvā nōs, Deus **salūtāris** nostrī,

propter glōriam nōminis tuī et **līberā** nōs;

et propitius **estō** **peccātīs** nostrīs propter **nōmen** tuum.

10 Quārē **dicent** in gentibus: “**Ubi** **est** Deus eōrum?”.

Innōtēscat in nātiōnibus **cōram** oculīs nostrīs

ultiō sanguinis servōrum tuōrum, quī effūsus **est**.

11 Introeat in cōnspectū tuō **gemitus** compeditōrum;

secundum magnitūdinem brāchiī tuī

superstitēs relinque fīliōs **mortis**.

12 Et redde vīcīnīs nostrīs septuplum in sinū eōrum,

improperium ipsōrum, quod exprobrāvērunt tibi, Domine.

13 Nōs autem, **populus** tuus et ovēs pāscuae tuae,

cōnfitēbimur tibi in saeculum;

in generātiōnem et generātiōnem annūntiābimus laudem tuam.

### PSALMUS 80

1 Magistrō chorī. Secundum "Līlium praeceptī".

Asaph. PSALMUS.

2 Quī pāscis Isrāēl, intende,

quī **dēdūcis** velut ovem Ioseph.

Quī **sēdēs** super cherubim, effulgē

3 **cōram** Ephraim, Beniamin et Mānāsse.

Excitā potentiam tuam et **venī**,

ut salvōs faciās nōs.

4 Deus, converte nōs,

illūstrā faciem tuam, et salvī erimus.

5 Domine, Deus virtūtum,

quousque **īrāsceris** super ōrātiōnem **populī** tuī?

6 Cibāstī nōs pāne lacrimārum

et pōtum dedistī nōbīs in lacrimīs **cōpiōsē**.

7 Posuistī nōs in contrādictiōnem vīcīnīs nostrīs,

et inimīcī nostrī subsannāvērunt nōs.

8 Deus virtūtum, converte nōs,

illūstrā faciem tuam, et salvī erimus.

9 Vīneam dē Aegyptō trānstulistī,

ēiēcistī gentēs et plantāstī eam.

10 Pūrgāstī locum in cōnspectū eius,

plantāstī rādīcēs eius, et implēvit terram.

11 Opertī sunt montēs **umbrā** eius,

et rāmīs eius cedrī Deī;

12 extendit palmitēs suōs usque ad mare

et usque ad flūmen propāginēs suās.

13 Ut quid dēstrūxistī māceriam eius,

et vīndēmiant eam omnēs, quī praetergrediuntur viam?

14 Extermināvit eam aper dē **silvā**,

et **singulāris** ferus dēpāstus **est** eam.

15 Deus virtūtum, **convertere**,

respice dē caelō et vidē et vīsitā vīneam istam.

16 Et prōtege eam, quam plantāvit **dexterā** **tuā**,

et super fīlium hominis, quem cōnfirmāstī tibi.

17 **Incēnsa** **est** ignī et **suffossa**;

ab increpātiōne **vultūs** tuī perībunt.

18 Fīat **manus** **tua** super **virum** dexterae tuae,

super fīlium hominis, quem cōnfirmāstī tibi.

19 Et nōn discēdēmus ā tē, vīvificābis nōs,

et **nōmen** tuum invocābimus.

20 Domine, Deus virtūtum, converte nōs

et illūstrā faciem tuam, et salvī erimus.

### PSALMUS 81

1 Magistrō chorī. Secundum "**Torculāria**...". Asaph.

2 **Exsultātē** Deō adiūtōrī nostrō;

**iūbilātē** Deō Iācōb[\*][jacob].

3 Sūmite psalmum et **date** tympanum,

psaltērium iūcundum cum **citharā**.

4 **Būcināte** in **neomēniā** **tubā**,

in **diē** plēnae lūnae, in sollemnitāte **nostrā**.

5 Quia praeceptum in Isrāēl **est**,

et iūdicium Deō Iācōb[\*][jacob].

6 Testimōnium in Ioseph posuit illud,

cum exīret dē **terrā** Aegyptī;

sermōnem, quem nōn nōveram, audīvī:

7 “Dīvertī ab oneribus dorsum eius;

**manus** eius ā cophinō recessērunt.

8 In trībulātiōne invocāstī mē, et līberāvī tē,

exaudīvī tē in absconditō tempestātis,

probāvī tē apud aquam Meriba.

9 Audī, **populus** meus, et contestābor tē;

Isrāēl, utinam audiās mē!

10 Nōn erit in tē deus aliēnus,

neque adōrābis deum extrāneum.

11 Ego enim sum Dominus Deus tuus,

quī ēdūxī tē dē **terrā** Aegyptī;

dīlātā **os** tuum, et implēbō illud.

12 Et nōn audīvit **populus** meus **vōcem** meam,

et Isrāēl nōn intendit mihi.

13 Et dīmīsī eōs secundum dūritiam **cordis** eōrum,

ībunt in adinventiōnibus **suīs**.

14 Sī **populus** meus audīsset mē,

Isrāēl sī in viīs meīs ambulāsset!

15 In brevī inimīcōs eōrum humiliāssem

et super trībulantēs eōs mīsissem **manum** meam.

16 Inimīcī Dominī blandīrentur **eī**,

et **esset** sors eōrum in saecula;

17 et cibārem eōs ex adipe frūmentī

et dē **petrā** melle saturārem eōs”.

### PSALMUS 82

1 PSALMUS. Asaph.

Deus stetit in conciliō dīvīnō,

in **mediō** deōrum iūdicat.

2 “Usquequō iūdicābitis **inīquē**

et faciēs peccātōrum sūmētis?

3 **Iūdicātē** egēnō et pūpillō,

humilem et pauperem **iustificāte**.

4 Ēripite pauperem

et egēnum dē manū peccātōris **līberātē**”.

5 Nesciērunt neque intellēxērunt, in tenebrīs ambulant;

movēbuntur omnia fundāmenta terrae.

6 Ego dīxī: “Dīī **estis**,

et fīliī Excelsī omnēs”.

7 Vōs autem sīcut hominēs moriēminī

et sīcut ūnus dē prīncipibus cadētis.

8 Surge, Deus, iūdicā terram,

quoniam tū hērēditābis in omnibus gentibus.

### PSALMUS 83

1 Canticum. PSALMUS. Asaph.

2 Deus, nē quiēscās, nē taceās

neque compescāris, Deus,

3 quoniam ecce inimīcī tuī fremuērunt,

et, quī ōdērunt tē, extulērunt caput.

4 Adversus **populum** tuum malignāvērunt cōnsilium

et cōgitāvērunt adversus eōs, quōs abscondistī tibi.

5 Dīxērunt: “Venīte, et disperdāmus eōs dē gente,

et nōn memorētur **nōmen** Isrāēl **ultrā**!”.

6 Quoniam cōgitāvērunt ūnanimiter,

adversum tē testāmentum statuērunt:

7 tabernācula Idūmaeōrum et Ismaēlītae,

Moab et Agarēnī,

8 Gebal et Ammōn et Amalec,

**Philistaea** cum habitantibus Tyrum.

9 Etenim Assur sociābātur cum illīs;

factī sunt in adiūtōrium fīliīs Lot.

10 Fac illīs sīcut Madian et Sisarae,

sīcut Iabin in torrente Cison.

11 Disperiērunt in Endor,

factī sunt ut stercus super terram.

12 Pōne **ducēs** eōrum sīcut Oreb et Zeb

et Zebeē et Salmāna, omnēs prīncipēs eōrum,

13 quī dīxērunt:

“**Hērēditātē** possideāmus **pāscua** Deī!”.

14 Deus meus, pōne illōs ut rotam

et sīcut stipulam ante ventum.

15 Sīcut **ignis**, quī combūrit silvam,

et sīcut **flammā** dēvorāns montēs,

16 **ita** **persequeris** illōs in tempestāte **tuā**

et in **procellā** **tuā** turbābis eōs.

17 Implē faciēs eōrum **ignōminia**,

et quaerent **nōmen** tuum, Domine.

18 Ērubēscant et conturbentur in saeculum saeculī

et cōnfundantur et pereant;

19 et cognōscant quia **nōmen** tibi Dominus:

tū **sōlus** Altissimus super omnem terram.

### PSALMUS 84

1 Magistrō chorī. Secundum "**Torculāria**".

Fīliōrum **Corē**. PSALMUS.

2 Quam **dīlēcta** tabernācula **tua**, Domine virtūtum!

3 Concupīscit et dēficit **anima** **mea** in ātria Dominī.

Cor meum et **cārō** **mea** exsultāvērunt in Deum vīvum.

4 Etenim passer **invenit** sibi domum,

et turtur nīdum sibi, ubi pōnat pullōs suōs:

altāria **tua**, Domine virtūtum, rēx meus et Deus meus.

5 Beātī, quī habitant in domō **tuā**:

in perpetuum laudābunt tē.

6 Beātus vir, cuius **est** auxilium abs tē,

ascēnsiōnēs in **corde** suō disposuit.

7 Trānseuntēs per **vallem** sitientem

in fontem pōnent eam,

etenim benedictiōnibus vestiet eam **pluvia** **mātūtīna**.

8 Ībunt dē virtūte in virtūtem,

vidēbitur Deus deōrum in Sīōn.

9 Domine, Deus virtūtum, exaudī ōrātiōnem meam;

auribus percipe, Deus Iācōb[\*][jacob].

10 Prōtēctor noster aspice, Deus,

et respice in faciem chrīstī tuī.

11 Quia melior **est** diēs **ūna** in ātriīs tuīs super **mīlia**,

**elegī** ad līmen **esse** in domō Deī meī

**magis** quam habitāre in tabernāculīs peccātōrum.

12 Quia sōl et scūtum **est** Dominus Deus,

grātiam et glōriam dabit Dominus;

nōn prīvābit bonīs eōs,

quī ambulant in **innocentiā**.

13 Domine virtūtum, beātus homō, quī spērat in tē.

### PSALMUS 85

1 Magistrō chorī. Fīliōrum **Corē**. PSALMUS.

2 Complacuistī tibi, Domine, in **terrā** **tuā**,

convertistī captīvitātem Iācōb[\*][jacob].

3 Remīsistī inīquitātem **plēbis** tuae,

operuistī omnia **peccāta** eōrum.

4 Contrāxistī omnem īram tuam,

revertistī ā furōre indignātiōnis tuae.

5 Converte nōs, Deus, **salūtārīs** noster,

et āverte īram tuam ā nōbīs.

6 Numquid in aeternum **īrāsceris** nōbīs

aut extendēs īram tuam ā generātiōne in generātiōnem?

7 **Nōnne** tū conversus vīvificābis nōs,

et plēbs **tua** laetābitur in tē?

8 Ostende nōbīs, Domine, misericordiam tuam

et salūtāre tuum dā nōbīs.

9 **Audīam**, quid loquātur Dominus Deus,

quoniam loquētur pācem ad plēbem suam et sānctōs suōs

et ad eōs, quī convertuntur **corde**.

10 **Vērē** prope timentēs eum salūtāre ipsīus,

ut inhabitet **glōria** in **terrā** **nostrā**.

11 **Misericordia** et **vēritās** obviāvērunt sibi,

**iūstitia** et pāx ōsculātae sunt.

12 **Veritās** dē **terrā** **orta** **est**,

et **iūstitiā** dē caelō prōspexit.

13 Etenim Dominus dabit benignitātem,

et **terrā** **nostrā** dabit frūctum suum.

14 **Iūstitia** ante eum ambulābit

et pōnet in **viā** **gressūs** suōs.

### PSALMUS 86

1 Precātiō. Dāvīd.

Inclīnā, Domine, aurem tuam et exaudī mē,

quoniam inops et pauper sum ego.

2 Cūstōdī animam meam, quoniam sānctus sum;

salvum fac servum tuum, Deus meus, spērantem in tē

3 Miserēre meī, Domine, quoniam ad tē clāmāvī **tōtā** **diē**.

4 **Laetificā** animam servī tuī,

quoniam ad tē, Domine, animam meam **levāvī**.

5 Quoniam tū, Domine, **suāvis** et **mītis**

et multae misericordiae omnibus invocantibus tē. -

6 Auribus percipe, Domine, ōrātiōnem meam

et intende vōcī dēprecātiōnis meae.

7 In **diē** trībulātiōnis meae clāmāvī ad tē,

quia exaudiēs mē.

8 Nōn **est** **similis** tuī in dīīs, Domine,

et nihil sīcut **opera** **tua**.

9 Omnēs gentēs, quāscumque fēcistī, venient

et adōrābunt **cōram** tē, Domine,

et glōrificābunt **nōmen** tuum,

10 quoniam magnus **es** tū et faciēns mīrābilia:

tū **es** Deus **sōlus**.

11 Docē mē, Domine, viam tuam,

et ingrediar in vēritāte **tuā**;

simplex fac cor meum,

ut timeat **nōmen** tuum.

12 Cōnfitēbor tibi, Domine Deus meus, in **tōtō** **corde** meō

et glōrificābō **nōmen** tuum in aeternum,

13 quia **misericordia** **tua** **magna** **est** super mē,

et ēruistī animam meam ex īnfernō īnferiōrī.

14 Deus, superbī īnsurrēxērunt super mē,

et **synagōga** potentium quaesiērunt animam meam

et nōn prōposuērunt tē in cōnspectū suō.

15 Et tū, Domine, Deus miserātor et misericors,

patiēns et multae misericordiae et vēritātis,

16 respice in mē et miserēre meī;

dā fortitūdinem tuam puerō tuō

et salvum fac fīlium ancillae tuae.

17 Fac mēcum signum in bonum,

ut videant, quī ōdērunt mē, et cōnfundantur,

quoniam tū, Domine, adiūvistī mē et cōnsōlātus **es** mē.

### PSALMUS 87

1 Fīliōrum **Corē**. PSALMUS. Canticum.

Fundāmenta eius in montibus sānctīs;

2 dīligit Dominus portās Sīōn

super omnia tabernācula Iācōb[\*][jacob].

3 **Glōriōsa** **dicta** sunt dē tē, cīvitās Deī! -

4 Memor **ērō** Rahab et Babylōnis inter scientēs mē;

ecce **Philistaea** et **Tyrus** cum **Aethiopia**:

hī **nātī** sunt **illīc**.

5 Et dē Sīōn **dīcētur**: “**Hic** et ille **nātus** **est** in **eā**;

et ipse firmāvit eam Altissimus”.

6 Dominus **referet** in librum **populōrum**:

“Hī **nātī** sunt **illīc**”.

7 Et cantant sīcut chorōs dūcentēs:

“Omnēs fontēs meī in tē”.

### PSALMUS 88

1 Canticum. PSALMUS. Fīliōrum **Corē**. Magistrō chorī.

Secundum "Mahalat". Ad cantandum. Maskil. Heman Ezrahitae.

2 Domine, Deus **salūtis** meae,

in **diē** clāmāvī et nocte **cōram** tē.

3 Intret in cōnspectū tuō ōrātiō **mea**;

inclīnā aurem tuam ad precem meam.

4 Quia **replēta** **est** **malīs** **anima** **mea**,

et **vīta** **mea** īnfernō appropinquāvit.

5 **Aestimātus** sum cum dēscendentibus in lacum,

**factus** sum sīcut homō **sine** adiūtōriō.

6 Inter mortuōs **liber**,

sīcut vulnerātī dormientēs in sepulcrīs;

quōrum nōn **es** memor amplius,

et ipsī dē manū **tuā** abscissī sunt.

7 Posuistī mē in lacū īnferiōrī,

in tenebrōsīs et in **umbrā** **mortis**.

8 Super mē gravātus **est** **furor** tuus,

et omnēs **flūctūs** tuōs indūxistī super mē.

9 **Longē** fēcistī nōtōs meōs ā mē,

posuistī mē abōminātiōnem eīs;

conclūsus sum et nōn ēgrediar.

10 Oculī meī languērunt prae afflīctiōne.

Clāmāvī ad tē, Domine, **tōtā** **diē**,

expandī ad tē **manūs** meās. -

11 Numquid mortuīs faciēs mīrābilia,

aut surgent umbrae et cōnfitēbuntur tibi?

12 Numquid nārrābit aliquis in sepulcrō misericordiam tuam

et vēritātem tuam in locō perditiōnis?

13 Numquid cognōscentur in tenebrīs mīrābilia **tua**,

et **iūstitiā** **tuā** in **terrā** oblīviōnis?

14 Et ego ad tē, Domine, clāmāvī,

et **māne** ōrātiō **mea** praeveniet tē.

15 Ut quid, Domine, repellis animam meam,

abscondis faciem tuam ā mē?

16 Pauper sum ego et moriēns ā iuventūte **meā**;

portāvī pavōrēs tuōs et conturbātus sum.

17 Super mē trānsiērunt īrae tuae,

et terrōrēs tuī **excidērunt** mē.

18 Circuiērunt mē sīcut **aqua** **tōta** **diē**,

circumdedērunt mē simul.

19 Ēlongāstī ā mē amīcum et proximum,

et **nōtī** meī sunt tenebrae.

### PSALMUS 89

1 Maskil. Ethan Ezrahitae.

2 Misericordiās Dominī in aeternum cantābō;

in generātiōnem et generātiōnem

annūntiābō vēritātem tuam in ōre meō.

3 Quoniam dīxistī: “In aeternum **misericordia** aedificābitur”,

in caelīs firmābitur **vēritās** **tua**.

4 “Disposuī testāmentum **ēlēctō** meō,

iūrāvī Dāvīd servō meō:

5 Usque in aeternum cōnfirmābō sēmen tuum

et aedificābō in generātiōnem et generātiōnem sēdem tuam”.

6 Cōnfitēbuntur caelī mīrābilia **tua**, Domine,

etenim vēritātem tuam in **ecclēsiā** sānctōrum.

7 Quoniam **quis** in nūbibus aequābitur Dominō,

**similis** erit Dominō in fīliīs Deī?

8 Deus, metuendus in cōnsiliō sānctōrum,

magnus et **terribilis** super omnēs, quī in circuitū eius sunt.

9 Domine, Deus virtūtum, **quis** **similis** tibi?

Potēns **es**, Domine, et **vēritās** **tua** in circuitū tuō.

10 Tū **domināris** superbiae **maris**,

ēlātiōnēs flūctuum eius tū mītigās.

11 Tū conculcāstī sīcut vulnerātum Rahab,

in brāchiō **virtūtis** tuae dispersistī inimīcōs tuōs.

12 Tuī sunt caelī, et **tua** **est** **terra**,

orbem terrae et plēnitūdinem eius tū fundāstī;

13 Aquilōnem et austrum tū creāstī,

Thabor et **Hermōn** in nōmine tuō exsultābunt.

14 Tibi brāchium cum **potentiā**;

**firma** **est** **manus** **tua**, et **exaltātā** **dexterā** **tuā**.

15 **Iūstitia** et iūdicium firmāmentum **sēdis** tuae.

**Misericordia** et **vēritās** praecēdent faciem tuam.

16 Beātus **populus**, quī scit iūbilātiōnem.

Domine, in lūmine **vultūs** tuī ambulābunt

17 et in nōmine tuō exsultābunt **tōtā** **diē** et in **iūstitiā** **tuā** exaltābuntur,

18 quoniam decor **virtūtis** eōrum tū **es**,

et in benēplacitō tuō exaltābitur **cornū** nostrum.

19 Quia Dominī **est** scūtum nostrum,

et Sānctī Isrāēl rēx noster.

20 Tunc **locūtus** **es** in vīsiōne sānctīs tuīs et dīxistī:

“Posuī adiūtōrium in potente

et exaltāvī ēlēctum dē plēbe.

21 **Invenī** Dāvīd servum meum;

oleō sānctō meō ūnxī eum.

22 **Manus** enim **mea** **firma** erit cum eō, et brāchium meum cōnfortābit eum.

23 Nihil prōficiet inimīcus in eō,

et fīlius inīquitātis nōn opprimet eum.

24 Et **concidam** ā faciē ipsīus inimīcōs eius

et odientēs eum percutiam.

25 Et **vēritās** **mea** et **misericordia** **mea** cum ipsō,

et in nōmine meō exaltābitur **cornū** eius.

26 Et pōnam super mare **manum** eius

et super flūmina dexteram eius.

27 Ipse invocābit mē: “Pater meus **es** tū,

Deus meus et refugium **salūtis** meae”.

28 Et ego prīmōgenitum pōnam illum,

excelsum prae rēgibus terrae.

29 In aeternum servābō illī misericordiam meam;

et testāmentum meum fidēle ipsī.

30 Et pōnam in saeculum saeculī sēmen eius;

et thronum eius sīcut diēs caelī.

31 Sī autem dērelīquerint fīliī eius lēgem meam

et in iūdiciīs meīs nōn ambulāverint,

32 sī iūstificātiōnēs meās prōfānāverint

et **mandāta** **mea** nōn cūstōdierint,

33 vīsitābō in **virgā** dēlictum eōrum

et in verberibus inīquitātem eōrum.

34 Misericordiam autem meam nōn āvertam ab eō

neque mentiar in vēritāte **meā**.

35 Nōn prōfānābō testāmentum meum et, quae prōcēdunt dē labiīs meīs, nōn faciam **irrita**.

36 Semel iūrāvī in sānctō meō: Dāvīd nōn mentiar.

37 Sēmen eius in aeternum manēbit,

et thronus eius sīcut sōl in cōnspectū meō

38 et sīcut **lūna** firmus stābit in aeternum

et **testis** in caelō **fidēlis**”.

39 Tū vērō reppulistī et reiēcistī,

īrātus **es** contrā chrīstum tuum;

40 ēvertistī testāmentum servī tuī,

prōfānāstī in terram **diadēmā** eius.

41 Dēstrūxistī omnēs mūrōs eius,

posuistī mūnītiōnēs eius in ruīnās.

42 Dīripuērunt eum omnēs trānseuntēs viam,

**factus** **est** opprobrium vīcīnīs **suīs**.

43 Exaltāstī dexteram dēprimentium eum,

laetificāstī omnēs inimīcōs eius.

44 Āvertistī aciem gladiī eius

et nōn **es** **auxiliātus** **eī** in bellō.

45 Fīnem posuistī splendōrī eius

et sēdem eius in terram collīsistī.

46 Minōrāstī diēs **iuventūtis** eius,

perfūdistī eum cōnfūsiōne.

47 Usquequō, Domine, **abscondēris** in fīnem,

exārdēscet sīcut **ignis** **īra** **tua**?

48 Memorāre, quam **brevis** **mea** **substantia**.

Ad quam vānitātem creāstī omnēs fīliōs hominum?

49 **Quis** **est** homō, quī vīvet et nōn vidēbit mortem,

ēruet animam suam dē manū īnferī?

50 **Ubi** sunt misericordiae tuae antīquae, Domine,

sīcut iūrāstī Dāvīd in vēritāte **tuā**?

51 Memor **ēsto**, Domine, opprobriī servōrum tuōrum,

quod continuī in sinū meō, multārum gentium,

52 quō exprobrāvērunt inimīcī tuī, Domine,

quō exprobrāvērunt vestīgia chrīstī tuī.

53 Benedictus Dominus in aeternum. Fīat, fīat.

## LIBER IV

[90](#psalmus-90) [91](#psalmus-91) [92](#psalmus-92) [93](#psalmus-93) [94](#psalmus-94) [95](#psalmus-95) [96](#psalmus-96) [97](#psalmus-97) [98](#psalmus-98) [99](#psalmus-99) [100](#psalmus-100) [101](#psalmus-101) [102](#psalmus-102) [103](#psalmus-103) [104](#psalmus-104) [105](#psalmus-105) [106](#psalmus-106)

### PSALMUS 90

1 Precātiō. Moysīs **virī** Deī.

Domine, refugium **factus** **es** nōbīs

ā generātiōne in generātiōnem.

2 Priusquam montēs nāscerentur, aut gignerētur **terra** et **orbis**,

ā saeculō et usque in saeculum tū **es** Deus.

3 **Redūcis** hominem in pulverem;

et dīxistī: “Revertiminī, fīliī hominum”.

4 Quoniam mīlle annī ante oculōs tuōs

tamquam diēs **hesterna**, quae praeteriit,

et **cūstōdia** in nocte.

5 Auferēs eōs, somnium erunt:

6 **manē** sīcut **herbā** succrēscēns,

**māne** flōret et crēscit,

vespere **dēcidit** et ārēscit.

7 Quia dēfēcimus in **īrā** **tuā**

et in furōre tuō turbātī sumus.

8 Posuistī inīquitātēs nostrās in cōnspectū tuō,

**occulta** **nostra** in illūminātiōne **vultūs** tuī.

9 Quoniam omnēs diēs nostrī ēvānuērunt in **īrā** **tuā**,

cōnsūmpsimus ut suspīrium annōs nostrōs.

10 Diēs annōrum nostrōrum sunt septuāgintā annī

aut in valentibus octōgintā annī,

et maior pars eōrum **labor** et dolor,

quoniam **cito** trānseunt, et āvolāmus.

11 **Quis** nōvit potestātem īrae tuae

et secundum timōrem tuum indignātiōnem tuam?

12 Dīnumerāre diēs nostrōs sīc docē nōs, ut indūcāmus cor ad sapientiam.

13 **Convertēre**, Domine, usquequō?

Et **dēprecābilis** **estō** super servōs tuōs.

14 **Reple** nōs **manē** **misericordiā** **tuā**,

et exsultābimus et dēlectābimur omnibus diēbus nostrīs.

15 **Laetificā** nōs prō diēbus, quibus nōs humiliāstī,

prō annīs, quibus vīdimus **mala**.

16 Appāreat servīs tuīs opus tuum,

et decor tuus fīliīs eōrum.

17 Et sit splendor Dominī Deī nostrī super nōs,

et **opera** manuum nostrārum cōnfirmā super nōs

et opus manuum nostrārum cōnfirmā.

### PSALMUS 91

1 Quī habitat in prōtēctiōne Altissimī,

sub **umbrā** **Omnipotentis** commorābitur.

2 **Dīcet** Dominō: “Refugium meum

et fortitūdō **mea**, Deus meus, spērābō in eum”.

3 Quoniam ipse līberābit tē dē laqueō vēnantium

et ā verbō malignō.

4 **Ālis** **suīs** obumbrābit tibi,

et sub pennās eius cōnfugiēs;

scūtum et **lōrīca** **vēritās** eius.

5 Nōn timēbis ā timōre nocturnō,

ā **sagittā** volante in **diē**,

6 ā peste perambulante in tenebrīs,

ab exterminiō vastante in merīdiē.

7 Cadent ā **latere** tuō mīlle

et decem **mīlia** ā dextrīs tuīs;

ad tē autem nōn appropinquābit.

8 Vērumtamen oculīs tuīs cōnsīderābis

et retribūtiōnem peccātōrum vidēbis.

9 Quoniam tū **es**, Domine, refugium meum.

Altissimum posuistī habitāculum tuum.

10 Nōn accēdet ad tē **mālum**,

et flagellum nōn appropinquābit tabernāculō tuō,

11 quoniam angelīs **suīs** mandābit dē tē,

ut cūstōdiant tē in omnibus viīs tuīs.

12 In manibus portābunt tē,

nē forte offendās ad lapidem pedem tuum.

13 Super aspidem et basiliscum ambulābis

et conculcābis leōnem et dracōnem.

14 Quoniam mihi adhaesit, līberābō eum;

suscipiam eum, quoniam cognōvit **nōmen** meum.

15 Clāmābit ad mē, et ego exaudiam eum;

cum ipsō sum in trībulātiōne;

ēripiam eum et glōrificābō eum.

16 Longitūdine diērum replēbō eum

et ostendam illī salūtāre meum.

### PSALMUS 92

1 PSALMUS. Canticum. Prō **diē** Sabbatī.

2 Bonum **est** cōnfitērī Dominō

et psallere nōminī tuō, Altissime,

3 annūntiāre **māne** misericordiam tuam

et vēritātem tuam per noctem

4 in decachordō et psaltēriō,

cum canticō in **citharā**.

5 Quia dēlectāstī mē, Domine, in **factūrā** **tuā**,

et in operibus manuum tuārum exsultābō.

6 Quam **magnificāta** sunt **opera** **tua**, Domine:

nimis profundae factae sunt cōgitātiōnēs tuae.

7 Vir īnsipiēns nōn cognōscet,

et stultus nōn intelleget haec.

8 Cum germināverint peccātōrēs sīcut fēnum,

et flōruerint omnēs, quī operantur inīquitātem,

**hoc** tamen erit ad interitum in saeculum saeculī;

9 tū autem altissimus in aeternum, Domine.

10 Quoniam ecce inimīcī tuī, Domine,

quoniam ecce inimīcī tuī perībunt,

et dispergentur omnēs, quī operantur inīquitātem.

11 Exaltābis sīcut **ūnicornis** **cornū** meum,

perfūsus sum oleō ūberī.

12 Et dēspiciet oculus meus inimīcōs meōs,

et in īnsurgentibus in mē malignantibus audiet **auris** **mea**. -

13 Iūstus ut **palma** flōrēbit,

sīcut cedrus **Libanī** succrēscet.

14 Plantātī in domō Dominī,

in ātriīs Deī nostrī flōrēbunt.

15 Adhūc **frūctūs** dabunt in **senectā**,

ūberēs et **bene** virentēs erunt,

16 ut annūntient quoniam rēctus Dominus,

refugium meum, et nōn **est** inīquitās in eō.

### PSALMUS 93

1 Dominus rēgnāvit! **Decōrem** **indūtus** **est**;

**indūtus** **est** Dominus, fortitūdine praecīnxit sē.

Etenim firmāvit orbem terrae, quī nōn commovēbitur.

2 **Firmāta** **sēdēs** **tua** ex tunc,

ā saeculō tū **es**.

3 Ēlevāvērunt flūmina, Domine.

ēlevāvērunt flūmina **vōcem** suam,

ēlevāvērunt flūmina fragōrem suum.

4 Super **vōcēs** aquārum multārum,

super potentēs ēlātiōnēs **maris**,

potēns in altīs Dominus.

5 Testimōnia **tua** crēdibilia **facta** sunt nimis;

domum tuam decet sānctitūdō Domine,

in longitūdinem diērum.

### PSALMUS 94

1 Deus ultiōnum, Domine,

Deus ultiōnum, effulgē.

2 Exaltāre, quī iūdicās terram,

redde retribūtiōnem superbīs.

3 Usquequō peccātōrēs, Domine,

usquequō peccātōrēs exsultābunt?

4 Effābuntur et loquentur **proterva**,

glōriābuntur omnēs, quī operantur inīquitātem. -

5 **Populum** tuum, Domine, humiliant

et hērēditātem tuam vexant.

6 Viduam et advenam interficiunt

et pūpillōs **occīdunt**.

7 Et dīxērunt: “Nōn vidēbit Dominus,

nec intelleget Deus Iācōb[\*][jacob]”.

8 Intellegite, īnsipientēs in **populō**;

et stultī, quandō sapiētis?

9 Quī plantāvit aurem, nōn audiet,

aut quī fīnxit oculum, nōn respiciet?

10 Quī corripit gentēs, nōn arguet,

quī docet hominem scientiam?

11 Dominus scit cōgitātiōnēs hominum,

quoniam vānae sunt.

12 Beātus homō, quem tū **ērudierīs**, Domine,

et dē **lēge** **tuā** **docuerīs** eum,

13 ut mītigēs **eī** ā diēbus **malīs**,

dōnec fodiātur peccātōrī **fovea**.

14 Quia nōn repellet Dominus plēbem suam

et hērēditātem suam nōn dērelinquet.

15 Quia ad iūstitiam revertētur iūdicium,

et sequentur illam omnēs, quī rēctō sunt **corde**.

16 **Quis** cōnsurget mihi adversus malignantēs,

aut **quis** stābit mēcum adversus operantēs inīquitātem?

17 **Nīsī** quia Dominus adiūvit mē,

paulō minus habitāsset in locō silentiī **anima** **mea**.

18 Sī dīcēbam: “**Mōtus** **est** pēs meus”, **misericordia** **tua**, Domine, sustentābat mē.

19 In multitūdine sollicitūdinum meārum in **corde** meō,

cōnsōlātiōnēs tuae laetificāvērunt animam meam.

20 Numquid sociābitur tibi **sēdēs** inīquitātis,

quae fingit molestiam contrā praeceptum?

21 Irruunt in animam iūstī

et sanguinem innocentem condemnant.

22 Et **factus** **est** mihi Dominus in praesidium,

et Deus meus in rūpem refugiī meī;

23 et reddet illīs inīquitātem ipsōrum

et in **malitiā** eōrum disperdet eōs,

24 disperdet illōs Dominus Deus noster.

### PSALMUS 95

1 Venīte, exsultēmus Dominō;

iūbilēmus Deō salūtārī nostrō.

2 Praeoccupēmus faciem eius in cōnfessiōne

et in psalmīs iūbilēmus **eī**.

3 Quoniam Deus magnus Dominus,

et rēx magnus super omnēs deōs.

4 Quia in manū eius sunt **profunda** terrae,

et altitūdinēs montium ipsīus sunt.

5 Quoniam ipsīus **est** mare, et ipse fēcit illud,

et siccam **manūs** eius fōrmāvērunt.

6 Venīte, adōrēmus et prōcidāmus

et genua flectāmus ante Dominum, quī fēcit nōs,

7 quia ipse **est** Deus noster,

et nōs **populus** pāscuae eius et ovēs **manūs** eius.

8 Utinam hodiē **vōcem** eius audiātis:

“Nōlīte obdūrāre **corda** **vestra**,

9 sīcut in Meribā, secundum diem **Massā** in dēsertō,

ubi tentāvērunt mē patrēs vestrī:

probāvērunt mē, etsī vīdērunt **opera** **mea**.

10 Quadrāgintā annīs taeduit mē generātiōnis illīus

et dīxī: **Populus** errantium **corde** sunt istī.

11 Et ipsī nōn cognōvērunt viās meās;

ideō iūrāvī in **īrā** **meā**:

Nōn introībunt in requiem meam”.

### PSALMUS 96

1 **Cantātē** Dominō canticum novum,

**cantātē** Dominō, **omnis** **terra**.

2 **Cantāte** Dominō, benedīcite nōminī eius,

**annūntiāte** dē **diē** in diem salūtāre eius.

3 **Annūntiāte** inter gentēs glōriam eius,

in omnibus **populīs** mīrābilia eius.

4 Quoniam magnus Dominus et **laudābilis** nimis,

**terribilis** **est** super omnēs deōs.

5 Quoniam omnēs dīī gentium inānia,

Dominus autem caelōs fēcit.

6 **Magnificentia** et pulchritūdō in cōnspectū eius,

**potentia** et decor in sānctuāriō eius.

7 Afferte Dominō, familiae **populōrum**,

afferte Dominō glōriam et potentiam,

8 afferte Dominō glōriam nōminis eius.

Tollite hostiās et **introīte** in ātria eius,

9 **adōrāte** Dominum in splendōre sānctō.

Contremīscite ā faciē eius, **ūniversa** **terra**;

10 dīcite in gentibus: “Dominus rēgnāvit!”.

Etenim corrēxit orbem terrae, quī nōn commovēbitur;

iūdicābit **populōs** in aequitāte.

11 Laetentur caelī, et exsultet **terra**,

sonet mare et plēnitūdō eius;

12 gaudēbunt campī et omnia, quae in eīs sunt.

Tunc exsultābunt omnia ligna silvārum

13 ā faciē Dominī, quia **venit**,

quoniam **venit** iūdicāre terram.

Iūdicābit orbem terrae in **iūstitiā**

et **populōs** in vēritāte **suā**.

### PSALMUS 97

1 Dominus rēgnāvit! Exsultet **terra**,

laetentur īnsulae multae.

2 Nūbēs et cālīgō in circuitū eius,

**iūstitia** et iūdicium firmāmentum **sēdis** eius.

3 **Ignis** ante ipsum praecēdet

et īnflammābit in circuitū inimīcōs eius.

4 Illūstrārunt **fulgura** eius orbem terrae:

vīdit et contremuit **terra**.

5 Montēs sīcut **cērā** flūxērunt ā faciē Dominī,

ā faciē Dominī **omnis** **terra**.

6 Annūntiāvērunt caelī iūstitiam eius,

et vīdērunt omnēs **populī** glōriam eius.

7 Cōnfundantur omnēs, quī adōrant sculptilia,

et quī glōriantur in simulācrīs **suīs**.

**Adōrāte** eum, omnēs angelī eius.

8 Audīvit et **laetāta** **est** Sīōn,

et exsultāvērunt fīliae Iūdae

propter iūdicia **tua**, Domine.

9 Quoniam tū Dominus, Altissimus super omnem terram,

nimis exaltātus **es** super omnēs deōs.

10 Quī dīligitis Dominum, odītē **malum**;

cūstōdit ipse animās sānctōrum suōrum,

dē manū peccātōris līberābit eōs.

11 Lūx **orta** **est** iūstō,

et rēctīs **corde** **laetitia**.

12 Laetāminī, iūstī, in Dominō

et cōnfitēminī memoriae sānctitātis eius.

### PSALMUS 98

1 PSALMUS.

**Cantātē** Dominō canticum novum,

quia mīrābilia fēcit.

Salvāvit sibi **dexterā** eius,

et brāchium sānctum eius.

2 **Notum** fēcit Dominus salūtāre suum,

in cōnspectū gentium revēlāvit iūstitiam suam.

3 **Recordātus** **est** misericordiae suae

et vēritātis suae domuī Isrāēl.

Vīdērunt omnēs terminī terrae

salūtāre Deī nostrī.

4 **Iūbilātē** Deō, **omnis** **terra**;

ērumpite, **exsultātē** et psallite.

5 Psallite Dominō in **citharā**,

in **citharā** et vōce psalmī;

6 in tubīs ductilibus et vōce tubae corneae,

**iūbilātē** in cōnspectū **rēgis** Dominī.

7 Sonet mare et plēnitūdō eius,

**orbis** terrārum et quī habitant in eō.

8 Flūmina plaudent manū,

simul montēs exsultābunt

9 ā cōnspectū Dominī, quoniam **venit** iūdicāre terram.

Iūdicābit orbem terrārum in **iūstitiā**

et **populōs** in aequitāte.

### PSALMUS 99

1 Dominus rēgnāvit! Commoveantur **populī**

**sedet** super cherubim, moveātur **terra**.

2 Dominus in Sīōn magnus

et excelsus super omnēs **populōs**.

3 Cōnfiteantur nōminī tuō magnō et terribilī,

quoniam sānctum **est**.

4 Rēx potēns iūdicium dīligit:

tū statuistī, quae **rēcta** sunt,

iūdicium et iūstitiam in Iācōb[\*][jacob] tū fēcistī.

5 **Exaltāte** Dominum Deum nostrum

et **adōrāte** ad scabellum pedum eius,

quoniam sānctus **est**.

6 Moȳsēs[\*][moyses] et Aarōn in sacerdōtibus eius,

et Samuēl[\*][samuel] inter eōs, quī invocant **nōmen** eius.

Invocābant Dominum, et ipse exaudiēbat eōs,

7 in **columnā** **nūbis** loquēbātur ad eōs.

Cūstōdiēbant testimōnia eius

et praeceptum, quod **dedit** illīs.

8 Domine Deus noster, tū exaudiēbās eōs;

Deus, tū propitius fuistī eīs,

ulcīscēns autem adinventiōnēs eōrum.

9 **Exaltāte** Dominum Deum nostrum

et **adōrāte** ad montem sānctum eius,

quoniam sānctus Dominus Deus noster.

### PSALMUS 100

1 PSALMUS. Ad grātiārum āctiōnem.

2 **Iūbilātē** Dominō, **omnis** **terra**,

**servītē** Dominō in **laetitiā**;

**introitē** in cōnspectū eius in exsultātiōne.

3 Scītōte quoniam Dominus ipse **est** Deus;

ipse fēcit nōs, et ipsīus sumus,

**populus** eius et ovēs pāscuae eius.

4 **Introīte** portās eius in cōnfessiōne,

ātria eius in hymnīs,

cōnfitēminī illī, benedīcite nōminī eius.

5 Quoniam **suāvis** **est** Dominus;

in aeternum **misericordiā** eius,

et usque in generātiōnem et generātiōnem **vēritās** eius.

### PSALMUS 101

1 Dāvīd. PSALMUS.

Misericordiam et iūdicium cantābō;

tibi, Domine, psallam.

2 Intellegam in **viā** **immaculātā**;

quandō veniēs ad mē?

Perambulābō in **innocentiā** **cordis** meī,

in **mediō** **domūs** meae.

3 Nōn prōpōnam ante oculōs meōs rem iniūstam;

facientem praevāricātiōnēs **odiō** habēbō,

nōn adhaerēbit mihi.

4 Cor prāvum recēdet ā mē,

malignum nōn cognōscam.

5 Dētrahentem sēcrētō proximō suō,

hunc cessāre faciam;

superbum oculō et īnflātum **corde**,

hunc nōn sustinēbō.

6 Oculī meī ad fidēlēs terrae, ut sedeant mēcum;

quī ambulat in **viā** **immaculātā**, **hic** mihi ministrābit.

7 Nōn habitābit in **mediō** **domūs** meae, quī facit superbiam;

quī loquitur **inīqua**, nōn stābit in cōnspectū oculōrum meōrum.

8 In mātūtīnō cessāre faciam omnēs peccātōrēs terrae,

ut disperdam dē cīvitāte Dominī omnēs operantēs inīquitātem.

### PSALMUS 102

1 Precēs afflīctī, quī dēfessus

angōrem suum ante Dominum profundit.

2 Domine, exaudī ōrātiōnem meam,

et clāmor meus ad tē veniat.

3 Nōn abscondās faciem tuam ā mē;

in quācumque **diē** trībulor,

inclīnā ad mē aurem tuam.

In quācumque **diē** invocāverō tē,

vēlōciter exaudī mē.

4 Quia dēfēcērunt sīcut fūmus diēs meī,

et ossa **mea** sīcut cremium āruērunt.

5 Percussum **est** ut fēnum et aruit cor meum,

etenim **oblītus** sum **comedere** pānem meum.

6 Ā vōce **gemitūs** meī

adhaesit **os** meum carnī meae.

7 **Similīs** **factus** sum pellicānō sōlitūdinis,

**factus** sum sīcut nycticorax in ruīnīs.

8 Vigilāvī et **factus** sum sīcut passer sōlitārius in tēctō.

9 **Tōtā** **diē** exprobrābant mihi inimīcī meī,

exārdēscentēs in mē per mē iūrābant.

10 Quia cinerem tamquam pānem mandūcābam

et pōtum meum cum flētū miscēbam,

11 ā faciē īrae et increpātiōnis tuae,

quia ēlevāns allīsistī mē.

12 Diēs meī sīcut **umbrā** dēclīnāvērunt,

et ego sīcut fēnum aruī.

13 Tū autem, Domine, in aeternum **permanēs**,

et memoriāle tuum in generātiōnem et generātiōnem.

14 Tū exsurgēns miserēberis Sīōn,

quia tempus miserendī eius,

quia **venit** tempus,

15 quoniam placuērunt servīs tuīs lapidēs eius,

et pulveris eius miserentur.

16 Et timēbunt gentēs **nōmen** tuum, Domine,

et omnēs **rēgēs** terrae glōriam tuam,

17 quia aedificāvit Dominus Sīōn

et appāruit in **glōriā** **suā**.

18 Respexit in ōrātiōnem inopum

et nōn sprēvit precem eōrum.

19 Scrībantur haec prō generātiōne **alterā**,

et **populus**, quī creābitur, laudābit Dominum.

20 Quia prōspexit dē excelsō sānctuāriō suō,

Dominus dē caelō in terram aspexit,

21 ut audīret **gemitus** compeditorum, ut solveret fīliōs **mortis**;

22 ut annūntient in Sīōn **nōmen** Dominī

et laudem eius in Ierusālem,

23 cum congregātī fuerint **populī** in ūnum

et **rēgna**, ut serviant Dominō.

24 Humiliāvit in **viā** virtūtem meam,

abbreviāvit diēs meōs.

**Dīcam**: “Deus meus,

25 nē auferās mē in dīmidiō diērum meōrum;

in generātiōnem et generātiōnem sunt annī tuī.

26 Initiō terram fundāstī;

et **opera** manuum tuārum sunt caelī.

27 Ipsī perībunt, tū autem **permanēs**;

et omnēs sīcut vestīmentum veterāscent,

et sīcut opertōrium mūtābis eōs, et mūtābuntur.

28 Tū autem **idem** ipse **es**, et annī tuī nōn dēficient.

29 Fīliī servōrum tuōrum habitābunt,

et sēmen eōrum in cōnspectū tuō firmābitur”.

### PSALMUS 103

1 Dāvīd.

Benedic, **animā** **meā**, Dominō,

et omnia, quae intrā mē sunt, nōminī sānctō eius.

2 Benedic, **animā** **meā**, Dominō

et nōlī oblīvīscī omnēs retribūtiōnēs eius.

3 Quī propitiātur omnibus inīquitātibus tuīs,

quī sānat omnēs īnfirmitātēs tuās;

4 quī redimit dē interitū vītam tuam,

quī corōnat tē in **misericordiā** et miserātiōnibus;

5 quī replet in bonīs aetātem tuam:

renovābitur ut aquilae iuventūs **tua**.

6 Faciēns iūstitiās Dominus

et iūdicium omnibus iniūriam patientibus.

7 **Nōtās** fēcit viās suās Moysi,

fīliīs Isrāēl adinventiōnēs suās. -

8 Miserātor et misericors Dominus,

**longanimis** et multae misericordiae.

9 Nōn in perpetuum contendet

neque in aeternum īrāscētur.

10 Nōn secundum **peccāta** **nostra** fēcit nōbīs

neque secundum inīquitātēs nostrās retribuit nōbīs.

11 Quoniam, quantum exaltātur caelum ā **terrā**,

praevaluit **misericordiā** eius super timentēs eum;

12 quantum distat **ortūs** ab **occidente**,

**longē** fēcit ā nōbīs inīquitātēs nostrās.

13 Quōmodo miserētur pater fīliōrum,

misertus **est** Dominus timentibus sē.

14 Quoniam ipse cognōvit figmentum nostrum,

**recordātus** **est** quoniam pulvis sumus.

15 Homō: sīcut fēnum diēs eius,

tamquam flōs agrī sīc efflōrēbit.

16 Spīrat ventus in illum, et nōn subsistet,

et nōn cognōscet eum amplius locus eius.

17 **Misericordia** autem Dominī ab aeternō

et usque in aeternum super timentēs eum;

et **iūstitiā** illīus in fīliōs fīliōrum,

18 in eōs, quī servant testāmentum eius

et memorēs sunt mandātōrum ipsīus ad faciendum **ea**.

19 Dominus in caelō parāvit sēdem suam,

et rēgnum ipsīus omnibus dominābitur.

20 Benedīcite Dominō, omnēs angelī eius, potentēs virtūte, facientēs verbum illīus

in audiendō **vōcem** sermōnum eius.

21 Benedīcite Dominō, omnēs virtūtēs eius,

ministrī eius, quī facitis voluntātem eius.

22 Benedīcite Dominō, omnia **opera** eius,

in omnī locō dominātiōnis eius.

Benedic, **animā** **meā**, Dominō.

### PSALMUS 104

1 Benedic, **anima** **mea**, Dominō.

Domine Deus meus, magnificātus **es** vehementer!

Maiestātem et **decōrem** induistī,

2 **amictus** lūmine sīcut vestīmentō.

Extendēns caelum sīcut vēlum,

3 quī exstruis in aquīs cēnācula **tua**.

Quī pōnis nūbem ascēnsum tuum,

quī ambulās super pennās ventōrum.

4 Quī **facis** angelōs tuōs **spīritūs**

et ministrōs tuōs ignem ūrentem.

5 Quī fundāstī terram super stabilitātem suam,

nōn inclīnābitur in saeculum saeculī.

6 Abyssus sīcut vestīmentum operuit eam,

super montēs stābant aquae.

7 Ab increpātiōne **tuā** fugiunt,

ā vōce tonitruī tuī formīdant.

8 Ascendunt in montēs et dēscendunt in **vallēs**,

in locum, quem statuistī eīs.

9 Terminum posuistī, quem nōn trānsgredientur,

neque convertentur operīre terram.

10 Quī ēmittis fontēs in torrentēs;

inter **medium** montium pertransībunt,

11 pōtābunt omnēs bēstiās agrī,

exstinguent onagrī sitim suam.

12 Super **eā** volucrēs caelī habitābunt,

dē **mediō** rāmōrum dabunt **vōcēs**.

13 Rigās montēs dē cēnāculīs tuīs,

dē frūctū operum tuōrum satiās terram.

14 **Prōducīs** fēnum iūmentīs

et herbam servitūtī hominum,

ēdūcēns pānem dē **terrā**

15 et vīnum, quod laetificat cor hominis;

exhilarāns faciem in oleō,

**pānis** autem cor hominis cōnfirmat.

16 Saturābuntur ligna Dominī

et cedrī **Lībanī**, quās plantāvit.

17 **Illīc** passerēs nīdificābunt,

erodīī **domūs** in vertice eārum.

18 Montēs excelsī cervīs,

petrae refugium hyrācibus.

19 Fēcit lūnam ad tempora **signanda**,

sōl cognōvit occāsum suum.

20 Posuistī tenebrās, et **facta** **est** nox:

in **ipsā** rēptābunt omnēs bēstiae silvae,

21 catulī leōnum rugientēs, ut rapiant

et quaerant ā Deō ēscam sibi.

22 Oritur sōl, et congregantur

et in cubīlibus **suīs** recumbunt.

23 Exit homō ad opus suum

et ad operātiōnem suam usque ad vesperum.

24 Quam **multiplicāta** sunt **opera** **tua**, Domine!

Omnia in **sapientiā** fēcistī,

**implēta** **est** **terrā** **creātūra** **tua**.

25 **Hoc** mare magnum et spatiōsum et lātum:

**illīc** rēptilia, quōrum nōn **est** numerus,

animālia **pusilla** cum magnīs;

26 **illīc** nāvēs pertransībunt,

Leviathan, quem fōrmāstī ad lūdendum cum eō.

27 Omnia ā tē exspectant,

ut dēs illīs ēscam in tempore suō.

28 Dante tē illīs, colligent,

aperiente tē **manum** tuam, implēbuntur bonīs.

29 Āvertente autem tē faciem, turbābuntur;

auferēs spīritum eōrum, et dēficient

et in pulverem suum revertentur.

30 Ēmittēs spīritum tuum, et creābuntur,

et renovābis faciem terrae.

31 Sit **glōria** Dominī in saeculum;

laetētur Dominus in operibus **suīs**.

32 Quī respicit terram et facit eam **tremere**,

quī tangit montēs, et fūmigant.

33 Cantābō Dominō in **vītā** **meā**,

psallam Deō meō quamdiū sum.

34 Iūcundum sit **eī** ēloquium meum,

ego vērō dēlectābor in Dominō.

35 Dēficiant peccātōrēs ā **terrā**

et inīquī, **ita** ut nōn sint.

Benedic, **animā** **meā**, Dominō.

### PSALMUS 105

1 ALLĒLŪIA.

Cōnfitēminī Dominō et **invocātē** **nōmen** eius,

**annūntiāte** inter gentēs **opera** eius.

2 **Cantāte** **eī** et psallite **eī**,

meditāminī in omnibus mīrābilibus eius.

3 Laudāminī in nōmine sānctō eius,

laetētur cor quaerentium Dominum.

4 Quaerite Dominum et potentiam eius,

quaerite faciem eius semper.

5 Mementōte mīrābilium eius, quae fēcit,

prōdigia eius et iūdicia **ōris** eius,

6 sēmen Ābrahām[\*][abraham], servī eius,

fīliī Iācōb[\*][jacob], ēlēctī eius.

7 Ipse Dominus Deus noster;

in **ūniversā** **terrā** iūdicia eius.

8 Memor fuit in saeculum testāmentī **suī**,

verbī, quod mandāvit in mīlle generātiōnēs,

9 quod disposuit cum Ābrahām[\*][abraham],

et iūrāmentī **suī** ad Isaāc.

10 Et statuit illud Iācōb[\*][jacob] in praeceptum

et Isrāēl in testāmentum aeternum

11 dīcēns: “Tibi dabō terram Chanaan

fūniculum **hērēditātis** vestrae”.

12 Cum **essent** numerō brevī,

paucissimī et peregrīnī in **ea**,

13 et pertrānsīrent dē gente in gentem

et dē rēgnō ad **populum** alterum,

14 nōn permīsit hominem nocēre eīs

et corripuit prō eīs **rēgēs**:

15 “Nōlīte **tangere** christōs meōs

et in **prophētīs** meīs nōlīte malignārī”.

16 Et vocāvit famem super terram

et omne baculum **pānis** contrīvit.

17 Mīsit ante eōs **virum**,

in servum vēnumdatus **est** Ioseph.

18 Strīnxērunt in compedibus **pedēs** eius,

in ferrum intrāvit collum eius,

19 dōnec venīret verbum eius,

ēloquium Dominī pūrgāret eum.

20 Mīsit rēx et solvit eum,

prīnceps **populōrum**, et dīmīsit eum;

21 cōnstituit eum dominum **domūs** suae

et prīncipem **omnis** possessiōnis suae,

22 ut ērudīret prīncipēs eius sīcut sēmetipsum

et senēs eius prūdentiam docēret.

23 Et intrāvit Isrāēl in Aegyptum,

et Iācōb[\*][jacob] peregrīnus fuit in **terrā** Cham.

24 Et auxit **populum** suum vehementer

et cōnfortāvit eum super inimīcōs eius.

25 Convertit cor eōrum, ut odīrent **populum** eius

et dolum facerent in servōs eius.

26 Mīsit Moysen servum suum,

Aarōn, quem ēlēgit.

27 Posuit in eīs verba signōrum suōrum

et prōdigiōrum in **terrā** Cham.

28 Mīsit tenebrās et obscūrāvit,

et restitērunt sermōnibus eius.

29 Convertit aquās eōrum in sanguinem

et **occīdit** piscēs eōrum.

30 Ēdidit **terra** eōrum rānās

in penetrālibus rēgum ipsōrum.

31 Dīxit, et **venit** **coenomyia**

et scinifēs in omnibus fīnibus eōrum.

32 Posuit pluviās eōrum grandinem,

ignem combūrentem in **terrā** ipsōrum.

33 Et percussit vīneās eōrum et fīculneās eōrum

et contrīvit lignum fīnium eōrum.

34 Dīxit, et **venit** **locusta**

et brūchus, cuius nōn erat numerus,

35 et **comēdit** omne fēnum in **terrā** eōrum

et **comēdit** frūctum terrae eōrum.

36 Et percussit omne prīmōgenitum in **terrā** eōrum,

prīmitiās **omnīs** rōboris eōrum.

37 Et ēdūxit eōs cum argentō et aurō;

et nōn erat in tribubus eōrum īnfirmus.

38 **Laetāta** **est** Aegyptus in profectiōne eōrum,

quia incubuit timor eōrum super eōs.

39 Expandit nūbem in prōtēctiōnem

et ignem, ut lūcēret eīs per noctem.

40 Petiērunt, et **venit** coturnīx,

et pāne caelī saturāvit eōs.

41 Dīrūpit petram, et flūxērunt aquae,

abiērunt in siccō flūmina.

42 Quoniam memor fuit verbī sānctī **suī**

ad Ābrahām[\*][abraham] puerum suum.

43 Et ēdūxit **populum** suum in exsultātiōne,

ēlēctōs suōs in **laetitiā**.

44 Et **dedit** illīs regiōnēs gentium,

et labōrēs **populōrum** possēdērunt,

45 ut cūstōdiant iūstificātiōnēs eius

et **lēgēs** eius servent.

ALLĒLŪIA.

### PSALMUS 106

1 ALLĒLŪIA.

Cōnfitēminī Dominō, quoniam bonus,

quoniam in saeculum **misericordiā** eius.

2 **Quis** loquētur potentiās Dominī,

audītās faciet omnēs laudēs eius?

3 Beātī, quī cūstōdiunt iūdicium

et faciunt iūstitiam in omnī tempore.

4 Mementō nostrī, Domine, in benēplacitō **populī** tuī,

vīsitā nōs in salūtārī tuō,

5 ut videāmus **bona** **ēlēctōrum** tuōrum,

ut laetēmur in **laetitiā** **gentis** tuae,

ut glōriēmur cum **hērēditāte** **tuā**.

6 Peccāvimus cum patribus nostrīs,

**iniūstē** ēgimus, inīquitātem fēcimus.

7 Patrēs nostrī in Aegyptō nōn intellēxērunt mīrābilia **tua**,

nōn fuērunt memorēs multitūdinis misericordiārum tuārum

et **irrītāvērunt** ascendentēs in mare, mare Rubrum.

8 Et salvāvit eōs propter **nōmen** suum,

ut **nōtam** faceret potentiam suam. -

9 Et increpuit mare Rubrum, et exsiccātum **est**,

et dēdūxit eōs in abyssīs sīcut in dēsertō.

10 Et salvāvit eōs dē manū odientis

et redēmit eōs dē manū inimīcī.

11 Et operuit **aquā** trībulantēs eōs:

ūnus ex eīs nōn remānsit.

12 Et crēdidērunt verbīs eius

et cantāvērunt laudem eius.

13 **Cito** **oblītī** sunt operum eius

et nōn sustinuērunt cōnsilium eius;

14 et concupiērunt concupiscentiam in dēsertō

et tentāvērunt Deum in inaquōsō.

15 Et **dedit** eīs petītiōnem ipsōrum

et mīsit saturitātem in animās eōrum.

16 Et zēlātī sunt Moȳsēn[\*][moyses] in castrīs,

Aarōn sānctum Dominī.

17 **Aperta** **est** **terra** et dēglūtīvit Dathan

et operuit super congregātiōnem Abiram.

18 Et exārsit **ignis** in **synagōgā** eōrum,

**flamma** combussit peccātōrēs.

19 Et fēcērunt vitulum in Horeb

et adōrāvērunt sculptile;

20 et mūtāvērunt glōriam suam

in similitūdinem taurī **comedentis** fēnum.

21 **Oblītī** sunt Deum, quī salvāvit eōs,

quī fēcit magnālia in Aegyptō,

22 mīrābilia in **terrā** Cham,

terribilia in marī Rubrō.

23 Et dīxit quia disperderet eōs,

**nisi** affuisset Moȳsēs[\*][moyses] **ēlēctus** eius:

stetit in cōnfractiōne in cōnspectū eius,

ut āverteret īram eius, nē dēstrueret eōs.

24 Et prō nihilō habuērunt terram dēsīderābilem,

nōn crēdidērunt verbō eius.

25 Et murmurāvērunt in tabernāculīs **suīs**,

nōn exaudiērunt **vōcem** Dominī.

26 Et ēlevāvit **manum** suam super eōs,

ut prōsterneret eōs in dēsertō

27 et ut dēiceret sēmen eōrum in nātiōnibus

et dispergeret eōs in regiōnibus.

28 Et adhaesērunt Baalphegor

et comēdērunt sacrificia mortuōrum;

29 et **irrītāvērunt** eum in adinventiōnibus **suīs**,

et irrūpit in eōs **ruīnā**.

30 Et stetit Phineēs et fēcit iūdicium,

et cessāvit quassātiō,

31 et reputātum **est** **eī** in iūstitiam

in generātiōnem et generātiōnem usque in sempiternum.

32 Et **irrītāvērunt** eum ad aquās Meriba,

et vexātus **est** Moȳsēs[\*][moyses] propter eōs,

33 quia exacerbāvērunt spīritum eius,

et temere **locūtus** **est** in labiīs **suīs**.

34 Nōn disperdidērunt gentēs,

quās dīxit Dominus illīs.

35 Et commixtī sunt inter gentēs

et didicērunt **opera** eōrum.

36 Et serviērunt sculptilibus eōrum,

et factum **est** illīs in scandalum.

37 Et immolāvērunt fīliōs suōs

et fīliās suās daemoniīs.

38 Et effūdērunt sanguinem innocentem,

sanguinem fīliōrum suōrum et fīliārum suārum,

quās sacrificāvērunt sculptilibus Chanaan.

Et **īnfecta** **est** **terra** in sanguinibus,

39 et contāminātī sunt in operibus **suīs**

et fornicātī sunt in adinventiōnibus **suīs**.

40 Et exārsit **īrā** Dominus in **populum** suum

et abōminātus **est** hērēditātem suam

41 et trādidit eōs in **manūs** gentium,

et dominātī sunt eōrum, quī ōdērunt eōs.

42 Et trībulāvērunt eōs inimīcī eōrum,

et humiliātī sunt sub manibus eōrum.

43 Saepe līberāvit eōs;

ipsī autem exacerbāvērunt eum in cōnsiliō suō

et corruērunt in inīquitātibus **suīs**.

44 Et vīdit trībulātiōnem eōrum,

cum audīvit clāmōrem eōrum. -

45 Et memor fuit testāmentī **suī**

et paenituit eum secundum multitūdinem misericordiae suae.

46 Et **dedit** eōs in miserātiōnēs

in cōnspectū omnium, quī captīvōs dūxerant eōs.

47 Salvōs nōs fac, Domine Deus noster,

et **congregā** nōs dē nātiōnibus,

ut cōnfiteāmur nōminī sānctō tuō

et glōriēmur in laude **tuā**.

48 Benedictus Dominus, Deus Isrāēl,

ā saeculō et usque in saeculum.

Et **dīcet** **omnis** **populus**: “Fīat, fīat”.

## LIBER V

[107](#psalmus-107) [108](#psalmus-108) [109](#psalmus-109) [110](#psalmus-110) [111](#psalmus-111) [112](#psalmus-112) [113](#psalmus-113) [114](#psalmus-114) [115](#psalmus-115) [116](#psalmus-116) [117](#psalmus-117) [118](#psalmus-118) [119](#psalmus-119) [120](#psalmus-120) [121](#psalmus-121) [122](#psalmus-122)

[123](#psalmus-123) [124](#psalmus-124) [125](#psalmus-125) [126](#psalmus-126) [127](#psalmus-127) [128](#psalmus-128) [129](#psalmus-129) [130](#psalmus-130) [131](#psalmus-131) [132](#psalmus-132) [133](#psalmus-133) [134](#psalmus-134) [135](#psalmus-135) [136](#psalmus-136) [137](#psalmus-137) [138](#psalmus-138) [139](#psalmus-139)

[140](#psalmus-140) [141](#psalmus-141) [142](#psalmus-142) [143](#psalmus-143) [144](#psalmus-144) [145](#psalmus-145) [146](#psalmus-146) [147](#psalmus-147) [148](#psalmus-148) [149](#psalmus-149) [150](#psalmus-150)

### PSALMUS 107

1 ALLĒLŪIA.

Cōnfitēminī Dominō, quoniam bonus,

quoniam in saeculum **misericordiā** eius.

2 **Dicant**, quī redēmptī sunt ā Dominō,

quōs redēmit dē manū adversāriī

3 et dē regiōnibus congregāvit eōs,

ā **sōlis** ortū et occāsū,

ab aquilōne et marī.

4 Errāvērunt in sōlitūdine, in inaquōsō,

viam cīvitātis habitātiōnis nōn invēnērunt.

5 Ēsurient���s et sitientēs,

**anima** eōrum in ipsīs dēfēcit.

6 Et clāmāvērunt ad Dominum, cum trībulārentur,

et dē necessitātibus eōrum ēripuit eōs.

7 Et dēdūxit eōs in viam rēctam,

ut īrent in cīvitātem habitātiōnis.

8 Cōnfiteantur Dominō propter misericordiam eius

et mīrābilia eius in fīliōs hominum,

9 quia satiāvit animam sitientem

et animam ēsurientem replēvit bonīs.

10 Sedentēs in tenebrīs et **umbrā** **mortis**,

vīnctī in mendīcitāte et ferrō,

11 quia exacerbāvērunt ēloquia Deī

et cōnsilium Altissimī sprēvērunt.

12 Et humiliāvit in labōribus cor eōrum,

īnfirmātī sunt, nec fuit quī adiuvāret.

13 Et clāmāvērunt ad Dominum, cum trībulārentur,

et dē necessitātibus eōrum līberāvit eōs.

14 Et ēdūxit eōs dē tenebrīs et **umbrā** **mortis**

et **vincula** eōrum dīrūpit.

15 Cōnfiteantur Dominō propter misericordiam eius

et mīrābilia eius in fīliōs hominum,

16 quia contrīvit portās aereās

et vectēs ferreōs cōnfrēgit.

17 Stultī fact�� sunt in **viā** inīquit��tis suae

et propter iniūstitiās suās afflīctī sunt;

18 omnem ēscam **abōmināta** **est** **anima** eōrum,

et appropinquāvērunt usque ad portās **mortis**.

19 Et clāmāvērunt ad Dominum, cum trībulārentur,

et dē necessitātibus eōrum līberāvit eōs.

20 Mīsit verbum suum et sānāvit eōs

et ēripuit eōs dē interitiōnibus eōrum.

21 Cōnfiteantur Dominō propter misericordiam eius

et mīrābilia eius in fīliōs hominum;

22 et sacrificent sacrificium **laudis**

et annūntient **opera** eius in exsultātiōne.

23 Quī dēscendunt mare in nāvibus,

facientēs operātiōnem in aquīs multīs,

24 ipsī vīdērunt **opera** Dominī

et mīrābilia eius in **profundō**.

25 Dīxit et excitāvit spīritum procellae,

et exaltātī sunt **flūctūs** eius.

26 Ascendunt usque ad caelōs

et dēscendunt usque ad abyssōs;

**anima** eōrum in **malīs** tābēscēbat.

27 Turbātī sunt et mōtī sunt sīcut ēbrius,

et **omnis** **sapientia** eōrum **dēvorāta** **est**.

28 Et clāmāvērunt ad Dominum, cum trībulārentur,

et dē necessitātibus eōrum ēdūxit eōs.

29 Et statuit **procellam** eius in auram,

et tacuērunt **flūctūs** eius.

30 Et laetātī sunt, quia siluērunt,

et dēdūxit eōs in portum voluntātis eōrum.

31 Cōnfiteantur Dominō propter misericordiam eius

et mīrābilia eius in fīliōs hominum;

32 et exaltent eum in **ecclēsiā** **plēbis**

et in conventū seniōrum laudent eum.

33 Posuit flūmina in dēsertum

et **exitūs** aquārum in sitim,

34 terram frūctiferam in salsūginem

ā **malitiā** inhabitantium in **eā**.

35 Posuit dēsertum in **stāgna** aquārum

et terram **sine** **aquā** in **exitūs** aquārum.

36 Et collocāvit **illīc** ēsurientēs,

et cōnstituērunt cīvitātem habitātiōnis.

37 Et sēmināvērunt agrōs et plantāvērunt vīneās,

et fēcērunt frūctum in prōventum suum.

38 Et benedīxit eīs, et multiplicātī sunt nimis,

et iūmenta eōrum nōn minōrāvit.

39 Et paucī factī sunt et vexātī sunt

ā trībulātiōne **malōrum** et dolōre.

40 Effūdit contemptiōnem super prīncipēs

et errāre fēcit eōs in dēsertō inviō.

41 Et suscēpit pauperem dē **inopiā**

et posuit sīcut ovēs familiās.

42 Vidēbunt rēctī et laetābuntur,

et **omnis** inīquitās oppīlābit **os** suum.

43 **Quis** sapiēns, et cūstōdiet haec

et intelleget misericordiās Dominī?.

### PSALMUS 108

1 Canticum. PSALMUS. Dāvīd.

2 Parātum cor meum, Deus,

parātum cor meum,

cantābō et psallam. Eugē, **glōria** **mea**!

3 Exsurge, psaltērium et **citharā**,

excitābō aurōram.

4 Cōnfitēbor tibi in **populīs**, Domine,

et psallam tibi in nātiōnibus,

5 quia **magna** **est** usque ad caelōs **misericordiā** **tuā**,

et usque ad nūbēs **vēritās** **tua**.

6 Exaltāre super caelōs, Deus,

et super omnem terram **glōria** **tua**.

7 Ut **līberentur** dīlēctī tuī,

salvum fac **dexterā** **tuā** et exaudī mē.

8 Deus **locūtus** **est** in sānctō suō:

“Exsultābō et dīvidam Sichimam

et **convallem** Succoth dīmētiar;

9 meus **est** Galaad, et meus **est** Mānāssēs,

et Ephraim fortitūdō **capitis** meī,

**Iūda** scēptrum meum.

10 Moab lebēs lavācrī meī;

super Idūmaeam extendam calceāmentum meum,

super Philistaeam vōciferābor”.

11 **Quis** dēdūcet mē in cīvitātem mūnītam?

**Quis** dēdūcet mē usque in Idūmaeam?.

12 **Nōnne**, Deus, quī reppulistī nōs?

Et nōn exībis, Deus, in virtūtibus nostrīs?

13 Dā nōbīs auxilium dē trībulātiōne,

quia **vāna** salūs hominis.

14 In Deō faciēmus virtūtem,

et ipse conculcābit inimīcōs nostrōs.

### PSALMUS 109

1 Magistrō chorī. Dāvīd. PSALMUS.

Deus **laudis** meae, nē **tacuerīs**,

2 quia **os** peccātōris et **os** dolōsī super mē apertum **est**.

Locūtī sunt adversum mē **lingua** **dolōsa**

3 et sermōnibus **odiī** circumdedērunt mē

et expugnāvērunt mē grātīs.

4 Prō dīlēctiōne **meā** adversābantur mihi;

ego autem ōrābam.

5 Et posuērunt adversum mē **mala** prō bonīs

et **odium** prō dīlēctiōne **meā**.

6 Cōnstitue super eum peccātōrem,

et adversārius stet ā dextrīs eius.

7 Cum iūdicātur, exeat condemnātus,

et ōrātiō eius fīat in peccātum.

8 Fīant diēs eius paucī,

et ministerium eius accipiat alter.

9 Fīant fīliī eius orphanī,

et uxor eius **vidua**.

10 Īnstabilēs vagentur fīliī eius et mendīcent

et ēiciantur dē ruīnīs **suīs**. -

11 Scrūtētur fēnerātor omnem substantiam eius,

et dīripiant aliēnī labōrēs eius.

12 Nōn sit quī praebeat illī misericordiam,

nec sit quī misereātur pūpillīs eius.

13 Fīant **nātī** eius in interitum,

in generātiōne **ūnā** dēleātur **nōmen** eōrum.

14 In memoriam redeat inīquitās patrum eius in cōnspectū Dominī,

et peccātum mātris eius nōn dēleātur.

15 Fīant contrā Dominum semper,

et disperdat dē **terrā** memoriam eōrum.

16 Prō eō quod nōn **est** **recordātus** facere misericordiam

et persecūtus **est** hominem inopem et mendīcum

et compūnctum **corde**, ut mortificāret.

17 Et dīlēxit maledictiōnem: et veniat **eī**;

et nōluit benedictiōnem: et ēlongētur ab eō.

18 Et induit maledictiōnem sīcut vestīmentum:

et intret sīcut **aqua** in interiōra eius,

et sīcut oleum in ossa eius.

19 Fīat **eī** sīcut indūmentum, quō operītur,

et sīcut **zōna**, **quā** semper praecingitur.

20 Haec retribūtiō eōrum, quī adversantur mihi apud Dominum,

et quī loquuntur **mala** adversus animam meam.

21 Et tū, Domine, Domine, fac mēcum propter **nōmen** tuum,

quia **suāvis** **est** **misericordia** **tua**;

**līberā** mē,

22 quia egēnus et pauper ego sum,

et cor meum vulnerātum **est** intrā mē.

23 Sīcut **umbra**, cum dēclīnat, pertransiī,

**excussus** sum sīcut locustae.

24 **Genua** **mea** **īnfirmāta** sunt ieiūniō,

et **carō** **mea** contābuit absque oleō.

25 Et ego **factus** sum opprobrium illīs:

vīdērunt mē et mōvērunt **capita** **sua**.

26 Adiuvā mē, Domine Deus meus,

salvum mē fac secundum misericordiam tuam.

27 Et sciant quia **manus** **tua** haec:

tū, Domine, **hoc** fēcistī.

28 Maledīcant illī, et tū **benedīcās**;

quī īnsurgunt in mē, cōnfundantur,

servus autem tuus laetābitur.

29 Induantur, quī dētrahunt mihi, pudōre

et operiantur sīcut diploide cōnfūsiōne **suā**.

30 Cōnfitēbor Dominō nimis in ōre meō

et in **mediō** multōrum laudābō eum,

31 quia astitit ā dextrīs **pauperis**,

ut salvam faceret ā iūdicantibus animam eius.

### PSALMUS 110

1 Dāvīd. PSALMUS.

Dīxit Dominus Dominō meō: “**Sēde** ā dextrīs meīs,

dōnec pōnam inimīcōs tuōs scabellum pedum tuōrum”.

2 Virgam potentiae tuae ēmittet Dominus ex Sīōn:

domināre in **medi��** inimīc��rum tuōrum.

3 T��cum **prīncipātus** in **diē** **virtūtis** tuae,

in splendōribus sānctīs,

ex uterō ante lūciferum genuī tē.

4 Iūrāvit Dominus et nōn paenitēbit eum:

“Tū **es** sacerdōs in aeternum secundum ōrdinem Melchisedech”.

5 Dominus ā dextrīs tuīs,

conquassābit in **diē** īrae suae **regēs**.

6 Iūdicābit in nātiōnibus: cumulantur cadāvera,

conquassābit **capita** in **terrā** **spatiōsā**.

7 Dē torrente in **viā** bibet,

proptereā exaltābit caput.

### PSALMUS 111

1 ALLĒLŪIA.

ĀLEPH. Cōnfitēbor Dominō in **tōtō** **corde** meō,

BĒTH. in cōnsiliō iūstōrum et congregātiōne.

2 GHĪMEL. **Magna** **opera** Dominī,

DĀLETH. **exquīrenda** omnibus, quī cupiunt **ea**.

3 HĒ. Decor et **magnificentia** opus eius,

VAU. et **iūstitia** eius **manet** in saeculum saeculī.

4 ZAĪN. Memoriam fēcit mīrābilium suōrum,

HĒTH. misericors et miserātor Dominus.

5 TĒTH. Ēscam **dedit** timentibus sē;

IOD. memor erit in saeculum testāmentī **suī**.

6 CĀPH. Virtūtem operum suōrum annūntiāvit **populō** suō,

LĀMED. ut det illīs hērēditātem gentium;

7 MĒM. **opera** manuum eius **vēritās** et iūdicium.

NŪN. **Fidēlia** omnia **mandāta** eius,

8 SĀMECH. **cōnfirmāta** in saeculum saeculī,

AIN. **facta** in vēritāte et aequitāte.

9 PHĒ. Redēmptiōnem mīsit **populō** suō,

SĀDĒ. mandāvit in aeternum testāmentum suum.

CŌPH. Sānctum et terribile **nōmen** eius.

10 RĒS. Initium sapientiae timor Dominī,

SĪN. **intellēctus** bonus omnibus facientibus **ea**;

TAU. laudātiō eius **manet** in saeculum saeculī.

### PSALMUS 112

1 ALLĒLŪIA.

ĀLEPH. Beātus vir, quī timet Dominum,

BĒTH. in **mandātīs** eius cupit nimis.

2 GHĪMEL. Potēns in **terrā** erit sēmen eius,

DĀLETH. generātiō rēctōrum benedīcētur.

3 HĒ. **Glōria** et dīvitiae in domō eius,

VAU. et **iūstitia** eius **manet** in saeculum saeculī.

4 ZAĪN. Exortum **est** in tenebrīs lūmen rēctīs,

HĒTH. misericors et miserātor et iūstus.

5 TĒTH. Iūcundus homō, quī miserētur et commodat,

IOD. dispōnet rēs suās in iūdiciō,

6 CĀPH. quia in aeternum nōn commovēbitur.

LĀMED. In **memoriā** **aeternā** erit iūstus,

7 MĒM. ab audītiōne **malā** nōn timēbit.

NŪN. Parātum cor eius, spērāns in Dominō,

8 SĀMECH. cōnfirmātum **est** cor eius, nōn timēbit,

AIN. dōnec dēspiciat inimīcōs suōs.

9 PHĒ. Distribuit, **dēdit** pauperibus;

SĀDĒ. **iūstitia** eius **manet** in saeculum saeculī,

CŌPH. **cornū** eius exaltābitur in **glōriā**.

10 RĒS. Peccātor vidēbit et īrāscētur,

SĪN. dentibus **suīs** fremet et tābēscet.

TAU. Dēsīderium peccātōrum perībit.

### PSALMUS 113

1 ALLĒLŪIA.

**Laudātē**, puerī Dominī,

**laudātē** **nōmen** Dominī.

2 Sit **nōmen** Dominī benedictum

ex **hōc** nunc et usque in saeculum.

3 Ā **sōlis** ortū usque ad occāsum

laudābile **nōmen** Dominī.

4 Excelsus super omnēs gentēs Dominus,

super caelōs **glōria** eius.

5 **Quis** sīcut Dominus Deus noster,

quī in altīs habitat

6 et sē inclīnat, ut respiciat

in caelum et in terram?

7 Suscitāns dē **terrā** inopem,

dē stercore ērigēns pauperem,

8 ut collocet eum cum prīncipibus,

cum prīncipibus **populī** **suī**.

9 Quī habitāre facit sterilem in domō,

mātrem fīliōrum laetantem.

### PSALMUS 114 (113 Ā)

1 ALLĒLŪIA.

In exitū Isrāēl dē Aegyptō,

**domus** Iācōb[\*][jacob] dē **populō** barbarō,

2 **factus** **est** **Iūda** sānctuārium eius,

Isrāēl potestās eius.

3 Mare vīdit et **fūgit**,

**Iordānis** conversus **est** retrōrsum;

4 montēs saltāvērunt ut arietēs,

et collēs sīcut agnī ovium. -

5 Quid **est** tibi, mare, quod fūgistī?

Et tū, **Iordānīs**, quia conversus **es** retrōrsum?

6 Montēs, quod saltāstis sīcut arietēs,

et collēs, sīcut agnī ovium?

7 Ā faciē Dominī contremīsce, **terra**,

ā faciē Deī Iācōb[\*][jacob],

8 quī convertit petram in **stāgna** aquārum

et silicem in fontēs aquārum.

### PSALMUS 115 (113 B)

1 Nōn nōbīs, Domine, nōn nōbīs,

sed nōminī tuō dā glōriam

super **misericordiā** **tuā** et vēritāte **tuā**.

2 Quārē **dicent** gentēs:

“**Ubi** **est** Deus eōrum?”.

3 Deus autem noster in caelō;

omnia, quaecumque voluit, fēcit.

4 Simulācra gentium argentum et aurum,

**opera** manuum hominum.

5 **Os** habent et nōn loquentur,

oculōs habent et nōn vidēbunt.

6 Aurēs habent et nōn audient,

nārēs habent et nōn odōrābunt.

7 **Manus** habent et nōn palpābunt,

**pedēs** habent et nōn ambulābunt;

nōn clāmābunt in gutture suō.

8 Similēs illīs erunt, quī faciunt **ea**,

et omnēs, quī cōnfīdunt in eīs.

9 **Domus** Isrāēl spērāvit in Dominō:

adiūtōrium eōrum et scūtum eōrum **est**.

10 **Domus** Aarōn spērāvit in Dominō:

adiūtōrium eōrum et scūtum eōrum **est**.

11 Quī timent Dominum, spērāvērunt in Dominō:

adiūtōrium eōrum et scūtum eōrum **est**.

12 Dominus memor fuit nostrī

et benedīcet nōbīs:

benedīcet domuī Isrāēl,

benedīcet domuī Aarōn,

13 benedīcet omnibus, quī timent Dominum,

pusillīs cum maiōribus.

14 Adiciat Dominus super vōs,

super vōs et super fīliōs vestrōs.

15 Benedictī vōs ā Dominō,

quī fēcit caelum et terram.

16 Caelī, caelī sunt Dominō,

terram autem **dedit** fīliīs hominum.

17 Nōn mortuī laudābunt tē, Domine,

neque omnēs, quī dēscendunt in silentium,

18 sed nōs, quī vīvimus, benedīcimus Dominō

ex **hōc** nunc et usque in saeculum.

### PSALMUS 116 (114, 1-9; 115)

1 ALLĒLŪIA.

Dīlēxī, quoniam exaudit Dominus

**vōcem** dēprecātiōnis meae.

2 Quia inclīnāvit aurem suam mihi,

cum in diēbus meīs invocābam.

3 Circumdedērunt mē fūnēs **mortis**,

et angustiae īnfernī invēnērunt mē. Trībulātiōnem et dolōrem **invēnī**

4 et **nōmen** Dominī invocābam:

“Ō Domine, **līberā** animam meam”.

5 Misericors Dominus et iūstus,

et Deus noster miserētur.

6 Cūstōdiēns parvulōs Dominus;

humiliātus sum, et salvum mē faciet.

7 **Convertēre**, **anima** **mea**, in requiem tuam,

quia Dominus benefēcit tibi;

8 quia ēripuit animam meam dē morte,

oculōs meōs ā lacrimīs,

**pedēs** meōs ā lāpsū.

9 Ambulābō **cōram** Dominō

in regiōne vīvōrum. -

10 Crēdidī, etiam cum **locūtus** sum: “Ego humiliātus sum nimis”.

11 Ego dīxī in trepidātiōne **meā**: “**Omnis** homō mendāx”.

12 Quid retribuam Dominō

prō omnibus, quae retribuit mihi?

13 Calicem **salūtāris** accipiam

et **nōmen** Dominī invocābō.

14 **Vōta** **mea** Dominō reddam

**cōram** omnī **populō** eius.

15 **Pretiōsa** in cōnspectū Dominī

mors sānctōrum eius.

16 Ō Domine, ego servus tuus,

ego servus tuus et fīlius ancillae tuae.

Dīrūpistī **vincula** **mea**:

17 tibi sacrificābō hostiam **laudis**

et **nōmen** Dominī invocābō.

18 **Vōta** **mea** Dominō reddam

**cōram** omnī **populō** eius

19 in ātriīs **domūs** Dominī,

in **mediō** tuī, Ierusālem.

### PSALMUS 117

1 ALLĒLŪIA.

**Laudātē** Dominum, omnēs gentēs;

**collaudāte** eum, omnēs **populī**.

2 Quoniam **cōnfirmāta** **est** super nōs **misericordiā** eius,

et **vēritās** Dominī **manet** in aeternum.

### PSALMUS 118

1 ALLĒLŪIA.

Cōnfitēminī Dominō, quoniam bonus,

quoniam in saeculum **misericordiā** eius.

2 **Dicat** nunc Isrāēl, quoniam bonus,

quoniam in saeculum **misericordiā** eius.

3 **Dicat** nunc **domūs** Aarōn,

quoniam in saeculum **misericordiā** eius.

4 **Dicant** nunc, quī timent Dominum,

quoniam in saeculum **misericordiā** eius.

5 Dē trībulātiōne invocāvī Dominum,

et exaudīvit mē ēdūcēns in lātitūdinem Dominus.

6 Dominus mēcum,

nōn timēbō, quid faciat mihi homō.

7 Dominus mēcum adiūtor meus,

et ego dēspiciam inimīcōs meōs.

8 Bonum **est** **cōnfugere** ad Dominum

quam **cōnfīdere** in homine.

9 Bonum **est** **cōnfugere** ad Dominum

quam **cōnfīdere** in prīncipibus.

10 Omnēs gentēs circuiērunt mē,

et in nōmine Dominī **excidī** eōs.

11 Circumdantēs circumdedērunt mē,

et in nōmine Dominī **excidī** eōs.

12 Circumdedērunt mē sīcut apēs

et exārsērunt sīcut **ignis** in spīnīs,

et in nōmine Dominī **excidī** eōs.

13 Impellentēs impulērunt mē, ut caderem,

et Dominus adiūvit mē.

14 Fortitūdō **mea** et laus **mea** Dominus

et **factus** **est** mihi in salūtem.

15 Vōx iūbilātiōnis et **salūtis**

in tabernāculīs iūstōrum:

“**Dextera** Dominī fēcit virtūtem!

16 **Dextera** Dominī **exaltāta** **est**;

**dextera** Dominī fēcit virtūtem!”.

17 Nōn moriar, sed vīvam

et nārrābō **opera** Dominī.

18 Castīgāns castīgāvit mē Dominus

et mortī nōn trādidit mē.

19 Aperīte mihi portās iūstitiae;

**ingressūs** in eās cōnfitēbor Dominō.

20 Haec **porta** Dominī;

iūstī intrābunt in eam. -

21 Cōnfitēbor tibi, quoniam exaudīstī mē

et **factus** **es** mihi in salūtem.

22 Lapidem quem reprobāvērunt aedificantēs,

**hic** **factus** **est** in caput angulī;

23 ā Dominō factum **est** istud

et **est** mīrābile in oculīs nostrīs.

24 Haec **est** diēs, quam fēcit Dominus:

exsultēmus et laetēmur in **eā**.

25 Ō Domine, salvum mē fac;

ō Domine, dā prōsperitātem!

26 Benedictus, quī **venit** in nōmine Dominī.

Benedīcimus vōbīs dē domō Dominī.

27 Deus Dominus et illūxit nōbīs.

Īnstruite sollemnitātem in rāmīs condēnsīs

usque ad cornua **altāris**.

28 Deus meus **es** tū, et cōnfitēbor tibi,

Deus meus, et exaltābō tē.

29 Cōnfitēminī Dominō, quoniam bonus,

quoniam in saeculum **misericordiā** eius.

### PSALMUS 119

1 ALLĒLŪIA.

ĀLEPH. Beātī immaculātī in **viā**,

quī ambulant in **lēge** Dominī.

2 Beātī, quī servant testimōnia eius,

in **tōtō** **corde** exquīrunt eum.

3 Nōn enim operātī sunt inīquitātem,

in viīs eius ambulāvērunt.

4 Tū mandāstī

**mandāta** **tua** cūstōdīrī nimis.

5 Utinam dīrigantur viae meae

ad cūstōdiendās iūstificātiōnēs tuās!

6 Tunc nōn cōnfundar,

cum perspexerō in omnibus praeceptīs tuīs.

7 Cōnfitēbor tibi in dīrēctiōne **cordis**,

in eō quod didicī iūdicia iūstitiae tuae.

8 Iūstificātiōnēs tuās cūstōdiam,

nōn mē dērelinquās usquequaque.

9 BĒTH. In quō mundābit adulescentior viam suam?

In cūstōdiendō sermōnēs tuōs.

10 In **tōtō** **corde** meō exquīsīvī tē;

nē errāre mē faciās ā praeceptīs tuīs.

11 In **corde** meō abscondī ēloquia **tua**,

ut nōn peccem tibi.

12 Benedictus **es**, Domine;

docē mē iūstificātiōnēs tuās.

13 In labiīs meīs

numerāvī omnia iūdicia **ōris** tuī.

14 In **viā** testimōniōrum tuōrum dēlectātus sum

sīcut in omnibus dīvitiīs.

15 In **mandātīs** tuīs exercēbor

et cōnsīderābō viās tuās.

16 In iūstificātiōnibus tuīs dēlectābor,

nōn oblīvīscar sermōnem tuum.

17 GHĪMEL. Benefāc servō tuō, et vīvam

et cūstōdiam sermōnem tuum.

18 Revēlā oculōs meōs,

et cōnsīderābō mīrābilia dē **lēge** **tuā**.

19 **Incola** ego sum in **terrā**,

nōn abscondās ā mē **praecepta** **tua**.

20 Dēfēcit **anima** **mea** in dēsīderandō iūdicia **tua**

in omnī tempore.

21 Increpāstī superbōs;

maledictī, quī errant ā praeceptīs tuīs.

22 Aufer ā mē opprobrium et contemptum,

quia testimōnia **tua** servāvī.

23 Etsī prīncipēs **sedent** et adversum mē loquuntur,

servus tamen tuus exercētur in iūstificātiōnibus tuīs.

24 Nam et testimōnia **tua** dēlectātiō **mea**,

et cōnsilium meum iūstificātiōnēs tuae.

25 DĀLETH. Adhaesit pulverī **anima** **mea**;

**vīvificā** mē secundum verbum tuum.

26 Viās meās ēnūntiāvī, et exaudīstī mē;

docē mē iūstificātiōnēs tuās.

27 Viam mandātōrum tuōrum fac mē **intellegere**,

et exercēbor in mīrābilibus tuīs.

28 **Lacrimāta** **est** **anima** **mea** prae maerōre;

ērige mē secundum verbum tuum.

29 Viam mendāciī āverte ā mē

et lēgem tuam dā mihi **benignē**.

30 Viam vēritātis **ēlēgī**,

iūdicia **tua** prōposuī mihi.

31 Adhaesī testimōniīs tuīs, Domine;

nōlī mē **cōnfundere**.

32 Viam mandātōrum tuōrum curram,

quia dīlātāstī cor meum.

33 HĒ. Lēgem pōne mihi, Domine, viam iūstificātiōnum tuārum,

et servābō eam semper.

34 Dā mihi intellēctum, et servābō lēgem tuam

et cūstōdiam illam in **tōtō** **corde** meō.

35 Dēdūc mē in sēmitam praeceptōrum tuōrum,

quia ipsam voluī.

36 Inclīnā cor meum in testimōnia **tua**

et nōn in avāritiam.

37 Āverte oculōs meōs, nē videant vānitātem;

in **viā** **tuā** **vīvificā** mē.

38 Suscitā servō tuō ēloquium tuum,

quod **est** ad timōrem tuum.

39 Āmovē opprobrium meum, quod suspicātus sum,

quia iūdicia **tua** **iūcunda**.

40 Ecce concupīvī **mandāta** **tua**;

in **iūstitiā** **tuā** **vīvificā** mē.

41 VAU. Et veniat super mē **misericordia** **tua**, Domine,

salūtāre tuum secundum ēloquium tuum.

42 Et respondēbō exprobrantibus mihi verbum,

quia spērāvī in sermōnibus tuīs.

43 Et nē auferās dē ōre meō verbum vēritātis usquequāque,

quia in iūdiciīs tuīs superspērāvī.

44 Et cūstōdiam lēgem tuam semper,

in saeculum et in saeculum saeculī.

45 Et ambulābō in lātitūdine,

quia **mandāta** **tua** exquīsīvī.

46 Et loquar dē testimōniīs tuīs in cōnspectū rēgum

et nōn cōnfundar.

47 Et dēlectābor in praeceptīs tuīs,

quae dīlēxī.

48 Et **levābō** **manūs** meās ad **praecepta** **tua**, quae dīlēxī;

et exercēbor in iūstificātiōnibus tuīs. -

49 ZAĪN. Memor **estō** verbī tuī servō tuō,

in quō mihi spem dedistī.

50 **Hoc** mē cōnsōlātum **est** in humiliātiōne **meā**,

quia ēloquium tuum vīvificāvit mē.

51 Superbī dērīsērunt mē vehementer;

ā **lēge** autem **tua** nōn dēclīnāvī.

52 Memor fuī iūdiciōrum tuōrum ā saeculō, Domine,

et cōnsōlātus sum.

53 Indignātiō tenuit mē

propter peccātōrēs dērelinquentēs lēgem tuam.

54 **Cantica** factae sunt mihi iūstificātiōnēs tuae

in locō peregrīnātiōnis meae.

55 Memor fuī nocte nōminis tuī, Domine,

et cūstōdiam lēgem tuam.

56 **Hoc** factum **est** mihi,

quia **mandāta** **tua** servāvī.

57 HĒTH. Portiō **mea** Dominus:

dīxī cūstōdīre verba **tua**.

58 Dēprecātus sum faciem tuam in **tōtō** **corde** meō;

miserēre meī secundum ēloquium tuum.

59 Cōgitāvī viās meās

et convertī **pedēs** meōs in testimōnia **tua**.

60 Festīnāvī et nōn sum **morātus**,

ut cūstōdiam **praecepta** **tua**.

61 Fūnēs peccātōrum circumplexī sunt mē,

et lēgem tuam nōn sum **oblītus**.

62 **Mēdiā** nocte surgēbam ad cōnfitendum tibi

super iūdicia iūstitiae tuae.

63 Particeps ego sum omnium timentium tē

et cūstōdientium **mandāta** **tua**.

64 **Misericordia** **tua**, Domine, **plēnā** **est** **terrā**;

iūstificātiōnēs tuās docē mē.

65 TĒTH. Bonitātem fēcistī cum servō tuō, Domine,

secundum verbum tuum.

66 Bonitātem et prūdentiam et scientiam docē mē,

quia praeceptīs tuīs crēdidī.

67 Priusquam humiliārer ego errāvī;

nunc autem ēloquium tuum cūstōdiam.

68 Bonus **es** tū et benefaciēns,

docē mē iūstificātiōnēs tuās.

69 Excōgitāvērunt contrā mē **dolōsa** superbī,

ego autem in **tōtō** **corde** meō servābō **mandāta** **tua**.

70 Incrassātum **est** sīcut adeps cor eōrum,

ego vērō in **lēge** **tuā** dēlectātus sum.

71 Bonum mihi quia humiliātus sum,

ut discam iūstificātiōnēs tuās.

72 Bonum mihi lēx **ōris** tuī

super **milia** aurī et argentī.

73 IOD. **Manūs** tuae fēcērunt mē et plasmāvērunt mē;

dā mihi intellēctum, et discam **praecepta** **tua**.

74 Quī timent tē, vidēbunt mē et laetābuntur,

quia in verba **tua** superspērāvī.

75 Cognōvī, Domine, quia aequitās iūdicia **tua**,

et in vēritāte humiliāstī mē.

76 Fīat **misericordia** **tua**, ut cōnsōlētur mē,

secundum ēloquium tuum servō tuō.

77 Veniant mihi miserātiōnēs tuae, et vīvam,

quia lēx **tua** dēlectātiō **mea** **est**.

78 Cōnfundantur superbī, quoniam **dolōsē** incurvāvērunt mē,

ego autem exercēbor in **mandātīs** tuīs.

79 Convertantur mihi timentēs tē,

et quī nōvērunt testimōnia **tua**.

80 Fīat cor meum immaculātum in iūstificātiōnibus tuīs,

ut nōn cōnfundar.

81 CĀPH. Dēfēcit in salūtāre tuum **anima** **mea**,

et in verbum tuum superspērāvī.

82 Dēfēcērunt oculī meī in ēloquium tuum,

dīcentēs: “Quandō cōnsōlāberis mē?”.

83 Quia **factus** sum sīcut uter in fūmō;

iūstificātiōnēs tuās nōn sum **oblītus**.

84 Quot sunt diēs servī tuī?

Quandō faciēs dē persequentibus mē iūdicium?

85 Fōdērunt mihi foveās superbī,

quī nōn sunt secundum lēgem tuam.

86 Omnia **praecepta** **tua** **vēritās**;

**dolōsē** persecūtī sunt mē; adiuvā mē.

87 Paulō minus cōnsummāvērunt mē in **terrā**,

ego autem nōn dērelīquī **mandāta** **tua**.

88 Secundum misericordiam tuam **vīvificā** mē,

et cūstōdiam testimōnia **ōris** tuī. -

89 LĀMED. In aeternum, Domine,

verbum tuum cōnstitūtum **est** in caelō.

90 In generātiōnem et generātiōnem **vēritās** **tua**;

firmāstī terram, et **permanet**.

91 Secundum iūdicia **tua** **permanent** hodiē,

quoniam omnia serviunt tibi.

92 **Nīsī** quod lēx **tua** dēlectātiō **mea** **est**,

tunc forte periissem in **humilia** tīōne **mea**.

93 In aeternum nōn oblīvīscar mān **data** **tua**,

quia in ipsīs vīvificāstī mē.

94 Tuus sum ego: salvum mē fac,

quoniam **mandāta** **tua** exquī sīvī.

95 Mē exspectāvērunt peccātōrēs, ut perderent mē;

testimōnia **tua** intellēxī.

96 Omnī cōnsummātiōnī vīdī fīnem,

lātum praeceptum tuum nimis.

97 MĒM. Quōmodo dīlēxī lēgem tuam, Domine;

**tōtā** **diē** meditātiō **mea** **est**.

98 Super inimīcōs meōs sapientem mē fēcit praeceptum tuum,

quia in aeternum mihi **est**.

99 Super omnēs docentēs mē prūdēns **factus** sum,

quia testimōnia **tua** meditātiō **mea** **est**.

100 Super senēs intellēxī,

quia **mandāta** **tua** servāvī.

101 Ab omnī **viā** **mala** prohibuī **pedēs** meōs,

ut cūstōdiam verba **tua**.

102 Ā iūdiciīs tuīs nōn dēclīnāvī,

quia tū lēgem posuistī mihi.

103 Quam dulcia faucibus meīs ēloquia **tua**,

super mel **ōrī** meō.

104 Ā **mandātīs** tuīs intellēxī;

proptereā ōdīvī omnem viam mendāciī.

105 NŪN. **Lucerna** pedibus meīs verbum tuum

et lūmen sēmitīs meīs.

106 Iūrāvī et statuī

cūstōdīre iūdicia iūstitiae tuae.

107 Humiliātus sum usquequāque, Domine;

**vīvificā** mē secundum verbum tuum.

108 **Voluntāria** **ōris** meī **benēplacita** sint, Domine,

et iūdicia **tua** docē mē.

109 **Anima** **mea** in manibus meīs semper,

et lēgem tuam nōn sum **oblītus**.

110 Posuērunt peccātōrēs laqueum mihi,

et dē **mandātīs** tuīs nōn errāvī.

111 Hērēditās **mea** testimōnia **tua** in aeternum,

quia exsultātiō **cordis** meī sunt.

112 Inclīnāvī cor meum ad faciendās iūstificātiōnēs tuās

in aeternum, in fīnem.

113 SĀMECH. Duplicēs **cordē** **odiō** habuī

et lēgem tuam dīlēxī.

114 Tegmen et scūtum meum **es** tū,

et in verbum tuum superspērāvī.

115 **Dēclīnātē** ā mē, malignī,

et servābō **praecepta** Deī meī.

116 Suscipe mē secundum ēloquium tuum, et vīvam;

et nōn cōnfundās mē ab exspectātiōne **meā**.

117 **Sustentā** mē, et salvus **erō**

et dēlectābor in iūstificātiōnibus tuīs semper.

118 Sprēvistī omnēs discēdentēs ā iūstificātiōnibus tuīs,

quia mendācium cōgitātiō eōrum.

119 Quasi scōriam dēlēstī omnēs peccātōrēs terrae;

ideō dīlēxī testimōnia **tua**.

120 Horruit ā timōre tuō **carō** **mea**;

ā iūdiciīs enim tuīs timuī.

121 AIN. Fēcī iūdicium et iūstitiam;

nōn trādās mē calumniantibus mē.

122 Spondē prō servō tuō in bonum;

nōn calumnientur mē superbī.

123 Oculī meī dēfēcērunt in dēsīderiō **salūtāris** tuī

et ēloquiī iūstitiae tuae.

124 Fac cum servō tuō secundum misericordiam tuam

et iūstificātiōnēs tuās docē mē.

125 Servus tuus sum ego;

dā mihi intellēctum, ut sciam testimōnia **tua**.

126 Tempus faciendī Dominō;

dissipāvērunt lēgem tuam.

127 Ideō dīlēxī **praecepta** **tua**

super aurum et obryzum.

128 Proptereā ad omnia **mandāta** **tua** dīrigēbar,

omnem viam mendāciī **odiō** habuī. -

129 PHĒ. Mīrābilia testimōnia **tua**,

ideō servāvit **eā** **animā** **meā**.

130 Dēclārātiō sermōnum tuōrum illūminat

et intellēctum dat parvulīs.

131 **Os** meum aperuī et attrāxī spīritum,

quia **praecepta** **tua** dēsīderābam.

132 **Convertēre** in mē et miserēre meī

secundum iūdicium tuum cum dīligentibus **nōmen** tuum.

133 **Gressus** meōs dīrige secundum ēloquium tuum,

et nōn dominētur meī **omnis** inīquitās.

134 Redime mē ā calumniīs hominum,

ut cūstōdiam **mandāta** **tua**.

135 Faciem tuam **illūminā** super servum tuum

et docē mē iūstificātiōnēs tuās.

136 Rīvulōs aquārum dēdūxērunt oculī meī,

quia nōn cūstōdiērunt lēgem tuam.

137 SĀDĒ. Iūstus **es**, Domine,

et rēctum iūdicium tuum.

138 Mandāstī in **iūstitiā** testimōnia **tua**

et in vēritāte nimis.

139 Cōnsūmpsit mē zēlus meus,

quia **oblītī** sunt verba **tua** inimīcī meī.

140 Ignītum ēloquium tuum vehementer,

et servus tuus dīlēxit illud.

141 Adulēscentulus sum ego et **contemptus**;

**mandāta** **tua** nōn sum **oblītus**.

142 **Iūstitia** **tua** **iūstitiā** in aeternum,

et lēx **tua** **vēritās**.

143 Trībulātiō et **angustiā** invēnērunt mē;

**praeceptā** **tua** dēlectātiō **mea** **est**.

144 **Iūstitia** testimōnia **tua** in aeternum;

intellēctum dā mihi, et vīvam.

145 CŌPH. Clāmāvī in **tōtō** **corde**, exaudī mē, Domine;

iūstificātiōnēs tuās servābō.

146 Clāmāvī ad tē, salvum mē fac,

ut cūstōdiam testimōnia **tua**.

147 **Praevenī** dīlūculō et clāmāvī,

in verba **tua** superspērāvī.

148 Praevēnērunt oculī meī vigiliās,

ut meditārer ēloquia **tua**.

149 **Vōcem** meam audī secundum misericordiam tuam, Domine,

secundum iūdicium tuum **vīvificā** mē.

150 Appropinquāvērunt persequentēs mē in **malitiā**,

ā **lēge** autem **tua** **longē** factī sunt.

151 Prope **es** tū, Domine,

et omnia **praecepta** **tua** **vēritās**.

152 Ab initiō cognōvī dē testimōniīs tuīs,

quia in aeternum fundāstī **ea**.

153 RĒS. Vidē humiliātiōnem meam et ēripe mē,

quia lēgem tuam nōn sum **oblītus**.

154 Iūdicā causam meam et redime mē;

propter ēloquium tuum **vīvificā** mē.

155 **Longē** ā peccātōribus salūs,

quia iūstificātiōnēs tuās nōn exquīsiērunt.

156 Misericordiae tuae multae, Domine;

secundum iūdicia **tua** **vīvificā** mē.

157 Multī, quī persequuntur mē et trībulant mē;

ā testimōniīs tuīs nōn dēclīnāvī.

158 Vīdī praevāricantēs, et taeduit mē,

quia ēloquia **tua** nōn cūstōdiērunt.

159 Vidē quoniam **mandāta** **tua** dīlēxī, Domine;

secundum misericordiam tuam **vīvificā** mē.

160 Prīncipium verbōrum tuōrum **vēritās**,

in aeternum omnia iūdicia iūstitiae tuae.

161 SĪN. Prīncipēs persecūtī sunt mē grātīs,

et ā verbīs tuīs formīdāvit cor meum.

162 Laetābor ego super ēloquia **tua**,

sīcut quī **invēnit** **spolia** **multa**.

163 Mendācium **odiō** habuī et abōminātus sum;

lēgem autem tuam dīlēxī.

164 Septiēs in **diē** laudem dīxī tibi

super iūdicia iūstitiae tuae.

165 Pāx **multa** dīligentibus lēgem tuam, et nōn **est** illīs scandalum.

166 Exspectābam salūtāre tuum, Domine,

et **praecepta** **tua** fēcī.

167 Cūstōdīvit **anima** **mea** testimōnia **tua**,

et dīlēxī **ea** vehementer.

168 Servāvī **mandāta** **tua** et testimōnia **tua**,

quia omnēs viae meae in cōnspectū tuō.

169 TAU. Appropinquet dēprecātiō **mea** in cōnspectū tuō, Domine;

iuxtā verbum tuum dā mihi intellēctum.

170 Intret postulātiō **mea** in cōnspectū tuō;

secundum ēloquium tuum **līberā** mē.

171 Ēructābunt **labia** **mea** hymnum,

cum **docuerīs** mē iūstificātiōnēs tuās.

172 Cantet **lingua** **mea** ēloquium tuum,

quia omnia **praecepta** **tua** **iūstitia**.

173 Fīat **manus** **tua**, ut adiuvet mē,

quoniam **mandāta** **tua** **ēlēgī**.

174 Concupīvī salūtāre tuum, Domine,

et lēx **tua** dēlectātiō **mea** **est**.

175 Vīvet **anima** **mea** et laudābit tē,

et iūdicia **tua** adiuvābunt mē.

176 Errāvī sīcut **ovis**, quae periit;

quaere servum tuum, quia **praecepta** **tua** nōn sum **oblītus**.

### PSALMUS 120

1 Canticum ascēnsiōnum.

Ad Dominum, cum trībulārer, clāmāvī,

et exaudīvit mē.

2 Domine, **līberā** animam meam ā labiīs mendāciī,

ā **linguā** **dolōsā**.

3 Quid dētur tibi aut quid appōnātur tibi,

**lingua** **dolōsa**?

4 Sagittae **potentis** acūtae

cum carbōnibus iūniperōrum.

5 Heu mihi, quia peregrīnātus sum in Mosoch,

habitāvī ad tabernācula Cēdar!

6 Multum **incola** fuit **anima** **mea**

cum hīs, quī ōdērunt pācem.

7 Ego eram pācificus;

cum loquēbar, illī impugnābant mē.

### PSALMUS 121

1 Canticum ascēnsiōnum.

**Levābō** oculōs meōs in montēs:

unde veniet auxilium mihi?

2 Auxilium meum ā Dominō,

quī fēcit caelum et terram.

3 Nōn dabit in commōtiōnem pedem tuum

neque dormītābit, quī cūstōdit tē.

4 Ecce nōn dormītābit neque dormiet,

quī cūstōdit Isrāēl.

5 Dominus cūstōdit tē,

Dominus umbrāculum tuum

ad **manum** dexteram tuam.

6 Per diem sōl nōn percutiet tē,

neque **lūna** per noctem.

7 Dominus cūstōdiet tē ab omnī **mālō**;

cūstōdiet animam tuam Dominus.

8 Dominus cūstōdiet introitum tuum et exitum tuum

ex **hōc** nunc et usque in saeculum.

### PSALMUS 122

1 Canticum ascēnsiōnum. Dāvīd.

Laetātus sum in eō, quod dīxērunt mihi:

“In domum Dominī ībimus”.

2 Stantēs iam sunt **pedēs** nostrī

in portīs tuīs, Ierusālem.

3 Ierusālem, quae **aedificāta** **est** ut cīvitās,

sibi **compācta** in idipsum.

4 Illūc enim ascendērunt **tribūs**, **tribūs** Dominī,

testimōnium Isrāēl, ad cōnfitendum nōminī Dominī.

5 Quia **illīc** sēdērunt **sēdēs** ad iūdicium,

**sēdēs** **domūs** Dāvīd.

6 **Rogāte**, quae ad pācem sunt Ierusālem:

“**Sēcūrī** sint dīligentēs tē!

7 Fīat pāx in **mūrīs** tuīs,

et sēcūritās in turribus tuīs!”.

8 Propter frātrēs meōs et proximōs meōs

loquar: “Pāx in tē!”.

9 Propter domum Dominī Deī nostrī

exquīram **bona** tibi.

### PSALMUS 123

1 Canticum ascēnsiōnum.

Ad tē **levāvī** oculōs meōs,

quī habitās in caelīs.

2 Ecce sīcut oculī servōrum ad **manūs** dominōrum suōrum,

sīcut oculī ancillae ad **manūs** dominae suae,

**ita** oculī nostrī ad Dominum Deum nostrum,

dōnec misereātur nostrī.

3 Miserēre nostrī, Domine, miserēre nostrī,

quia multum replētī sumus dēspectiōne;

4 quia multum **replēta** **est** **animā** **nostrā**

dērīsiōne abundantium et dēspectiōne superbōrum.

### PSALMUS 124

1 Canticum ascēnsiōnum. Dāvīd.

**Nisi** quia Dominus erat in nōbīs,

**dīcat** nunc Isrāēl,

2 **nisi** quia Dominus erat in nōbīs,

cum exsurgerent hominēs in nōs:

3 forte vīvōs dēglūtīssent nōs,

cum īrāscerētur **furor** eōrum in nōs.

4 Forsitan **aquā** absorbuisset nōs,

torrēns pertrānsīsset animam nostram;

5 forsitan pertrānsīssent animam nostram

aquae intumēscentēs.

6 Benedictus Dominus,

quī nōn **dēdit** nōs in dīreptiōnem dentibus eōrum.

7 **Anima** **nostra** sīcut passer **ērepta** **est**

dē laqueō vēnantium:

laqueus contrītus **est**,

et nōs ēreptī sumus.

8 Adiūtōrium nostrum in nōmine Dominī,

quī fēcit caelum et terram.

### PSALMUS 125

1 Canticum ascēnsiōnum.

Quī cōnfīdunt in Dominō, sīcut mōns Sīōn:

nōn commovēbitur, in aeternum **manet**.

2 Ierusālem, montēs in circuitū eius,

et Dominus in circuitū **populī** **suī**

ex **hōc** nunc et usque in saeculum.

3 Quia nōn requiēscet **virga** inīquitātis super sortem iūstōrum,

ut nōn extendant iūstī ad inīquitātem **manūs** suās.

4 Benefac, Domine, bonīs

et rēctīs **corde**.

5 Dēclīnantēs autem per viās prāvās

addūcet Dominus cum operantibus inīquitātem.

Pāx super Isrāēl!

### PSALMUS 126

1 Canticum ascēnsiōnum.

In convertendō Dominus captīvitātem Sīōn,

factī sumus quasi somniantēs.

2 Tunc replētum **est** gaudiō **os** nostrum,

et **linguā** **nostrā** exsultātiōne.

Tunc dīcēbant inter gentēs:

“Magnificāvit Dominus facere cum eīs”.

3 Magnificāvit Dominus facere nōbīscum;

factī sumus laetantēs.

4 Converte, Domine, captīvitātem nostram,

sīcut torrentēs in austrō.

5 Quī sēminant in lacrimīs,

in exsultātiōne **mētent**.

6 Euntēs ībant et flēbant

sēmen spargendum portantēs;

venientēs autem venient in exsultātiōne

portantēs manipulōs suōs.

### PSALMUS 127

1 Canticum ascēnsiōnum. Salomōnis.

**Nisi** Dominus aedificāverit domum,

in vānum labōrant, quī aedificant eam.

**Nisi** Dominus cūstōdierit cīvitātem,

frūstrā vigilat, quī cūstōdit eam.

2 Vānum **est** vōbīs ante lūcem **surgere** et **sērō** **quiēscere**,

quī **mandūcātis** pānem labōris,

quia dabit dīlēctīs **suīs** somnum.

3 Ecce hērēditās Dominī fīliī,

mercēs **frūctūs** ventris.

4 Sīcut sagittae in manū **potentīs**,

**ita** fīliī **iuventūtis**.

5 Beātus vir, quī implēvit pharetram suam ex ipsīs:

nōn cōnfundētur, cum loquētur inimīcīs **suīs** in **portā**.

### PSALMUS 128

1 Canticum ascēnsiōnum.

Beātus **omnis**, quī timet Dominum,

quī ambulat in viīs eius.

2 Labōrēs manuum tuārum mandūcābis,

beātus **es**, et **bene** tibi erit.

3 Uxor **tua** sīcut **vītis** **frūctifera**

in lateribus **domūs** tuae;

fīliī tuī sīcut novellae olīvārum

in circuitū mēnsae tuae.

4 Ecce sīc benedīcētur homō,

quī timet Dominum.

5 Benedīcat tibi Dominus ex Sīōn,

et videās **bona** Ierusālem

omnibus diēbus vītae tuae;

6 et videās fīliōs fīliōrum tuōrum.

Pāx super Isrāēl!

### PSALMUS 129

1 Canticum ascēnsiōnum.

Saepe expugnāvērunt mē ā iuventūte **meā**,

**dīcat** nunc Isrāēl,

2 saepe expugnāvērunt mē ā iuventūte **meā**,

etenim nōn potuērunt adversum mē.

3 Suprā dorsum meum arāvērunt arātōrēs,

prolongāvērunt sulcōs suōs.

4 Dominus autem iūstus

**concīdit** cervīcēs peccātōrum.

5 Cōnfundantur et convertantur retrōrsum

omnēs, quī ōdērunt Sīōn.

6 Fīant sīcut fēnum tēctōrum,

quod, priusquam ēvellātur, exāruit;

7 dē quō nōn implēvit **manum** suam, quī **mētit**,

et **sinum** suum, quī manipulōs colligit.

8 Et nōn dīxērunt, quī praeterībant:

“Benedictiō Dominī super vōs,

benedīcimus vōbīs in nōmine Dominī”.

### PSALMUS 130

1 Canticum ascēnsiōnum.

Dē **profundīs** clāmāvī ad tē, Domine;

2 Domine, exaudī **vōcem** meam.

Fīant aurēs tuae intendentēs

in **vōcem** dēprecātiōnis meae.

3 Sī inīquitātēs **observāverīs**, Domine,

Domine, **quis** sustinēbit?

4 Quia apud tē propitiātiō **est**,

ut timeāmus tē.

5 Sustinuī tē, Domine,

sustinuit **anima** **mea** in verbō eius;

spērāvit 6 **anima** **mea** in Dominō

**magis** quam cūstōdēs aurōram.

**Magis** quam cūstōdēs aurōram

7 spēret Isrāēl in Dominō,

quia apud Dominum **misericordiā**,

et **cōpiōsa** apud eum redēmptiō.

8 Et ipse redimet Isrāēl

ex omnibus inīquitātibus eius.

### PSALMUS 131

1 Canticum ascēnsiōnum. Dāvīd.

Domine, nōn **est** exaltātum cor meum,

neque ēlātī sunt oculī meī,

neque ambulāvī in magnīs

neque in mīrābilibus super mē.

2 **Vēre** pācātam et quiētam

fēcī animam meam;

sīcut ablactātus in sinū mātris suae,

sīcut ablactātus, **ita** in mē **est** **anima** **mea**.

3 Spēret Isrāēl in Dominō

ex **hōc** nunc et usque in saeculum.

### PSALMUS 132

1 Canticum ascēnsiōnum.

Mementō, Domine, Dāvīd

et **omnis** mānsuētūdinis eius,

2 quia iūrāvit Dominō,

vōtum vōvit Potentī Iācōb[\*][jacob]:

3 “Nōn introībō in tabernāculum **domūs** meae,

nōn ascendam in **lectum** strātī meī,

4 nōn dabō somnum oculīs meīs

et palpebrīs meīs dormītātiōnem,

5 dōnec inveniam locum Dominō,

tabernāculum Potentī Iācōb[\*][jacob]”.

6 Ecce audīvimus eam **esse** in Ephrathā,

**invenīmus** eam in campīs Iaar.

7 Ingrediāmur in tabernāculum eius,

adōrēmus ad scabellum pedum eius. -

8 Surge, Domine, in requiem tuam,

tū et **arca** fortitūdinis tuae.

9 Sacerdōtēs tuī induantur iūstitiam,

et sānctī tuī exsultent.

10 Propter Dāvīd servum tuum

nōn āvertās faciem chrīstī tuī.

11 Iūrāvit Dominus Dāvīd vēritātem

et nōn recēdet ab **eā**:

“Dē frūctū ventris tuī

pōnam super sēdem tuam.

12 Sī cūstōdierint fīliī tuī testāmentum meum

et testimōnia **mea**, quae docēbō eōs,

fīliī eōrum usque in saeculum

sedēbunt super sēdem tuam”.

13 Quoniam ēlēgit Dominus Sīōn,

dēsīderāvit eam in habitātiōnem sibi:

14 “Haec requiēs **mea** in saeculum saeculī;

**hīc** habitābō, quoniam dēsīderāvī eam.

15 **Cibāria** eius benedīcēns **benedīcam**,

pauperēs eius saturābō pānibus.

16 Sacerdōtēs eius induam salūtārī,

et sānctī eius exsultātiōne exsultābunt.

17 **Illīc** germināre faciam **cornū** Dāvīd,

parābō lucernam chrīstō meō.

18 Inimīcōs eius induam cōnfūsiōne,

super ipsum autem efflōrēbit **diadēma** eius”.

### PSALMUS 133

1 Canticum ascēnsiōnum. Dāvīd.

Ecce quam bonum et quam iūcundum

habitāre frātrēs in ūnum:

2 sīcut unguentum optimum in **capite**,

quod dēscendit in barbam, barbam Aarōn,

quod dēscendit in ōram vestīmentī eius;

3 sīcut rōs **Hermōn**, quī dēscendit in montēs Sīōn,

quoniam **illīc** mandāvit Dominus benedictiōnem,

vītam usque in saeculum.

### PSALMUS 134

1 Canticum ascēnsiōnum.

Ecce benedīcite Dominum,

omnēs servī Dominī,

quī **stātis** in domō Dominī per noctēs.

2 Extollite **manūs** vestrās ad sānctuārium

et benedīcite Dominum.

3 Benedīcat tē Dominus ex Sīōn,

quī fēcit caelum et terram.

### PSALMUS 135

1 ALLĒLŪIA.

**Laudātē** **nōmen** Dominī,

**laudātē**, servī Dominī,

2 quī **stātis** in domō Dominī,

in ātriīs **domūs** Deī nostrī.

3 **Laudāte** Dominum, quia bonus Dominus;

psallite nōminī eius, quoniam suāve.

4 Quoniam Iācōb[\*][jacob] ēlēgit sibi Dominus,

Isrāēl in pecūlium sibi.

5 Quia ego cognōvī quod magnus **est** Dominus,

et Deus noster prae omnibus dīīs.

6 Omnia, quaecumque voluit,

Dominus fēcit in caelō et in **terrā**,

in marī et in omnibus abyssīs.

7 Addūcēns nūbēs ab extrēmō terrae,

**fulgura** in pluviam facit,

prōdūcit ventōs dē thēsaurīs **suīs**.

8 Quī percussit **prīmōgenita** Aegyptī

ab homine usque ad **pecūs**.

9 Mīsit **signa** et prōdigia in **mediō** tuī, Aegypte,

in pharaōnem et in omnēs servōs eius.

10 Quī percussit gentēs multās

et **occīdit** **rēgēs** fortēs:

11 Sehōn rēgem Amorraēōrum

et Og rēgem Basān

et omnia **rēgna** Chanaan.

12 Et **dedit** terram eōrum hērēditātem,

hērēditātem Isrāēl **populō** suō.

13 Domine, **nōmen** tuum in aeternum;

Domine, memoriāle tuum in generātiōnem et generātiōnem.

14 Quia iūdicābit Dominus **populum** suum

et servōrum suōrum miserēbitur.

15 Simulācra gentium argentum et aurum,

**opera** manuum hominum.

16 **Os** habent et nōn loquentur,

oculōs habent et nōn vidēbunt.

17 Aurēs habent et nōn audient;

neque enim **est** **spīritus** in ōre ipsōrum.

18 Similēs illīs erunt, quī faciunt **ea**,

et omnēs, quī cōnfīdunt in eīs.

19 **Domūs** Isrāēl, benedīcite Dominō;

**domus** Aarōn, benedīcite Dominō;

20 **domus** **Levī**, benedīcite Dominō;

quī timētis Dominum, benedīcite Dominō.

21 Benedictus Dominus ex Sīōn,

quī habitat in Ierusālem. ALLĒLŪIA.

### PSALMUS 136

1 ALLĒLŪIA.

Cōnfitēminī Dominō, quoniam bonus,

quoniam in aeternum **misericordiā** eius.

2 Cōnfitēminī Deō deōrum,

quoniam in aeternum **misericordiā** eius.

3 Cōnfitēminī Dominō dominōrum,

quoniam in aeternum **misericordiā** eius.

4 Quī facit mīrābilia **magna** **sōlus**,

quoniam in aeternum **misericordiā** eius.

5 Quī fēcit caelōs in intellēctū,

quoniam in aeternum **misericordiā** eius.

6 Quī expandit terram super aquās,

quoniam in aeternum **misericordiā** eius.

7 Quī fēcit lūmināria **magna**,

quoniam in aeternum **misericordiā** eius:

8 sōlem, ut **praeesset** diēī,

quoniam in aeternum **misericordiā** eius;

9 lūnam et stēllās, ut **praeessent** noctī, quoniam in aeternum **misericordiā** eius.

10 Quī percussit Aegyptum in prīmōgenitīs eōrum,

quoniam in aeternum **misericordiā** eius.

11 Quī ēdūxit Isrāēl dē **mediō** eōrum,

quoniam in aeternum **misericordiā** eius,

12 in manū potentī et brāchiō extentō,

quoniam in aeternum **misericordiā** eius.

13 Quī dīvīsit mare Rubrum in dīvīsiōnēs,

quoniam in aeternum **misericordiā** eius.

14 Et trādūxit Isrāēl per **medium** eius,

quoniam in aeternum **misericordiā** eius.

15 Et excussit pharaōnem et virtūtem eius in marī Rubrō,

quoniam in aeternum **misericordiā** eius.

16 Quī trādūxit **populum** suum per dēsertum,

quoniam in aeternum **misericordiā** eius.

17 Quī percussit **rēgēs** magnōs,

quoniam in aeternum **misericordiā** eius;

18 et **occīdit** **rēgēs** potentēs,

quoniam in aeternum **misericordiā** eius:

19 Sehōn rēgem Amorraēōrum,

quoniam in aeternum **misericordiā** eius;

20 et Og rēgem Basān,

quoniam in aeternum **misericordiā** eius.

21 Et **dedit** terram eōrum hērēditātem,

quoniam in aeternum **misericordiā** eius,

22 hērēditātem Isrāēl servō suō,

quoniam in aeternum **misericordiā** eius.

23 Quī in **humilitāte** **nostrā** memor fuit nostrī,

quoniam in aeternum **misericordiā** eius;

24 et redēmit nōs ab inimīcīs nostrīs,

quoniam in aeternum **misericordiā** eius.

25 Quī dat ēscam omnī carnī,

quoniam ìn aeternum **misericordiā** eius.

26 Cōnfitēminī Deō caelī,

quoniam in aeternum **misericordiā** eius.

### PSALMUS 137

1 Super flūmina Babylōnis,

**illīc** sēdimus et flēvimus,

cum recordārēmur Sīōn.

2 In salicibus in **mediō** eius

suspendimus citharās nostrās.

3 Quia **illīc** rogāvērunt nōs,

quī captīvōs dūxērunt nōs,

verba cantiōnum,

et, quī afflīgēbant nōs, laetitiam:

“**Cantāte** nōbīs dē canticīs Sīōn”.

4 Quōmodo cantābimus canticum Dominī

in **terrā** **aliēnā**?

5 Sī **oblītus** fuerō tuī, Ierusālem,

oblīviōnī dētur **dexterā** **meā**;

6 adhaereat **lingua** **mea** faucibus meīs,

sī nōn meminerō tuī,

sī nōn praeposuerō Ierusālem

in **capite** laetitiae meae.

7 Memor **ēsto**, Domine, adversus fīliōs Edom

diēī Ierusalem;

quī dīcēbant: “**Exinānīte**, **exinānīte**

usque ad fundāmentum in **eā**”.

8 **Fīlia** Babylōnis dēvastāns,

beātus, quī retribuet tibi retribūtiōnem tuam,

quam retribuistī nōbīs;

9 beātus, quī tenēbit

et allīdet parvulōs tuōs ad petram.

### PSALMUS 138

1 Dāvīd.

Cōnfitēbor tibi, Domine, in **tōtō** **corde** meō,

quoniam audīstī verba **ōris** meī.

In cōnspectū angelōrum psallam tibi,

2 adōrābō ad templum sānctum tuum;

et cōnfitēbor nōminī tuō

propter misericordiam tuam et vēritātem tuam,

quoniam magnificāstī super omne **nōmen** ēloquium tuum.

3 In quācumque **diē** invocāverō tē, exaudī mē;

multiplicābis in **animā** **meā** virtūtem.

4 Cōnfitēbuntur tibi, Domine, omnēs **rēgēs** terrae,

quia audiērunt ēloquia **ōris** tuī.

5 Et cantābunt viās Dominī,

quoniam **magna** **est** **glōria** Dominī;

6 quoniam excelsus Dominus et humilem respicit

et superbum ā **longē** cognōscit.

7 Sī ambulāverō in **mediō** trībulātiōnis, vīvificābis mē;

et contrā īram inimīcōrum meōrum extendēs **manum** tuam,

et salvum mē faciet **dexterā** **tuā**.

8 Dominus perficiet prō mē;

Domine, **misericordia** **tua** in saeculum:

**opera** manuum tuārum nē dēspiciās.

### PSALMUS 139

1 Magistrō chorī. Dāvīd. PSALMUS.

Domine, scrūtātus **es** et cognōvistī mē,

2 tū cognōvistī sessiōnem meam et resurrēctiōnem meam.

Intellēxistī cōgitātiōnēs meās dē **longē**,

3 sēmitam meam et accubitum meum investīgāstī.

Et omnēs viās meās perspexistī,

4 quia nōndum **est** sermō in **linguā** **meā**,

et ecce, Domine, tū nōvistī omnia.

5 Ā tergō et ā fronte coartāstī mē

et posuistī super mē **manum** tuam.

6 **Mīrābilis** nimis **facta** **est** **scientia** **tua** super mē,

**sublīmis**, et nōn attingam eam.

7 Quō ībō ā spīritū tuō

et quō ā faciē **tuā** fugiam?

8 Sī ascenderō in caelum, tū **illīc** **es**;

sī dēscenderō in īnfernum, **ades**.

9 Sī sūmpserō pennās aurōrae

et habitāverō in extrēmīs **maris**,

10 etiam illūc **manus** **tua** dēdūcet mē,

et tenēbit mē **dexterā** **tuā**.

11 Sī dīxerō: “Forsitan tenebrae compriment mē,

et nox illūminātiō erit circā mē”,

12 etiam tenebrae nōn obscūrābuntur ā tē,

et nox sīcut diēs illūminābitur

- sīcut tenebrae eius **ita** et lūmen eius -.

13 Quia tū fōrmāstī **rēnēs** meōs,

contexuistī mē in uterō mātris meae.

14 Cōnfitēbor tibi, quia mīrābiliter plasmātus sum;

mīrābilia **opera** **tua**,

et **anima** **mea** cognōscit nimis.

15 Nōn sunt **abscondita** ossa **mea** ā tē,

cum **factus** sum in occultō,

**contextus** in īnferiōribus terrae.

16 Imperfectum adhūc mē vīdērunt oculī tuī,

et in **librō** tuō scrīptī erant omnēs diēs:

fictī erant, et nōndum erat ūnus ex eīs.

17 Mihi autem nimis pretiōsae cōgitātiōnēs tuae, Deus;

nimis **gravis** **summa** eārum.

18 Sī dīnumerābō eās, super arēnam multiplicābuntur;

sī ad fīnem pervēnerim, adhūc sum tēcum.

19 Utinam **occīdās**, Deus, peccātōrēs;

**virī** sanguinum, **dēclīnātē** ā mē.

20 Quī loquuntur contrā tē **malignē**:

exaltantur in vānum contrā tē.

21 **Nonne**, quī ōdērunt tē, Domine, ōderam

et īnsurgentēs in tē abhorrēbam?

22 Perfectō **odiō** ōderam illōs,

et inimīcī factī sunt mihi.

23 Scrūtāre mē, Deus, et scītō cor meum;

**probā** mē et cognōsce sēmitās meās

24 et vidē, sī **via** vānitātis in mē **est**,

et dēdūc mē in **viā** **aeternā**.

### PSALMUS 140

1 Magistrō chorī. PSALMUS. Dāvīd.

2 Ēripe mē, Domine, ab homine **malō**, ā **virō** violentiae **servā** mē.

3 Quī cōgitāvērunt **mala** in **corde**,

**tōtā** **diē** cōnstituēbant **proelia**.

4 Acuērunt linguās suās sīcut **serpentīs**, venēnum aspidum sub labiīs eōrum.

5 Cūstōdī mē, Domine, dē manū peccātōris

et ā **virō** violentiae **servā** mē,

quī cōgitāvērunt supplantāre **gressūs** meōs.

6 Abscondērunt superbī laqueum mihi

et fūnēs extendērunt in rēte,

iuxtā iter offendicula posuērunt mihi.

7 Dīxī Dominō: “Deus meus **es** tū;

auribus percipe, Domine, **vōcem** dēprecātiōnis meae”.

8 Domine, Domine, virtūs **salūtis** meae,

obumbrāstī caput meum in **diē** bellī.

9 Nē concēdās, Domine, dēsīderia impiī;

**cōnsilia** eius nē perficiās.

Exaltant 10 caput, quī circumdant mē;

**malitia** labiōrum ipsōrum operiat eōs.

11 Cadant super eōs carbōnēs **ignis**,

in foveās dēiciās eōs, et nōn exsurgant.

12 Vir linguōsus nōn firmābitur in **terrā**,

**virum** violentiae **mala** capient in interitū.

13 Cognōvī quia faciet Dominus iūdicium **inopis**

et vindictam pauperum.

14 Vērumtamen iūstī cōnfitēbuntur nōminī tuō,

et habitābunt rēctī in cōnspectū tuō.

### PSALMUS 141

1 PSALMUS. Dāvīd.

Domine, clāmāvī ad tē, ad mē **festīnā**;

intende vōcī meae, cum clāmō ad tē.

2 Dīrigātur ōrātiō **mea** sīcut incēnsum in cōnspectū tuō,

ēlevātiō manuum meārum ut sacrificium vespertīnum. -

3 Pōne, Domine, cūstōdiam **ōrī** meō

et vigiliam ad ōstium labiōrum meōrum.

4 Nōn dēclīnēs cor meum in verbum malitiae

ad māchinandās māchinātiōnēs in impietāte

cum hominibus operantibus inīquitātem;

et nōn comedam ex dēliciīs eōrum.

5 Percutiat mē iūstus in **misericordiā** et increpet mē;

oleum autem peccātōris nōn impinguet caput meum,

quoniam adhūc et ōrātiō **mea** in malitiīs eōrum.

6 Dēiectī in **manūs** dūrās iūdicum eōrum,

audient verba **mea**, quoniam **suāvia** erant.

7 Sīcut **frusta** **dolantīs** et **dīrumpentīs** in **terrā**,

**dissipāta** sunt ossa eōrum ad faucēs īnfernī.

8 Quia ad tē, Domine, Domine, oculī meī;

ad tē **cōnfūgī**, nōn effundās animam meam.

9 Cūstōdī mē ā laqueō, quem statuērunt mihi,

et ā scandalīs operantium inīquitātem.

10 Cadent in rētiācula **sua** peccātōrēs simul,

ego autem **ultrā** pertranseam.

### PSALMUS 142

1 Maskil. Dāvīd, cum **esset** in **cavernā**. Precātiō.

2 Vōce **meā** ad Dominum clāmō,

vōce **meā** ad Dominum dēprecor;

3 effundō in cōnspectū eius lāmentātiōnem meam,

et trībulātiōnem meam ante ipsum prōnūntiō.

4 Cum dēficit in mē **spīritus** meus,

tū nōstī sēmitās meās.

In **viā**, **quā** ambulābam,

abscondērunt laqueum mihi.

5 Cōnsīderābam ad dexteram et vidēbam,

et nōn erat quī cognōsceret mē.

Periit **fugā** ā mē,

et nōn **est** quī requīrat animam meam. -

6 Clāmāvī ad tē, Domine;

dīxī: “Tū **es** refugium meum,

portiō **mea** in **terrā** vīventium.

7 Intende ad dēprecātiōnem meam,

quia humiliātus sum nimis.

**Līberā** mē ā persequentibus mē,

quia cōnfortātī sunt super mē.

8 Ēdūc dē **cūstōdiā** animam meam

ad cōnfitendum nōminī tuō;

mē circumdabunt iūstī,

cum **retribuerīs** mihi”.

### PSALMUS 143

1 PSALMUS. Dāvīd.

Domine, exaudī ōrātiōnem meam, auribus percipe obsecrātiōnem meam in vēritāte **tuā**;

exaudī mē in **tuā** **iūstitiā**.

2 Et nōn intrēs in iūdicium cum servō tuō,

quia nōn iustificābitur in cōnspectū tuō **omnīs** vīvēns.

3 Quia persecūtus **est** inimīcus animam meam,

contrīvit in **terrā** vītam meam,

collocāvit mē in obscūrīs sīcut mortuōs ā saeculō.

4 Et ānxiātus **est** in mē **spīritus** meus,

in **mediō** meī obriguit cor meum.

5 Memor fuī diērum antīquōrum,

**meditātus** sum in omnibus operibus tuīs,

in factīs manuum tuārum recōgitābam.

6 Expandī **manūs** meās ad tē,

**anima** **mea** sīcut **terra** **sine** **aquā** tibi.

7 Vēlōciter exaudī mē, Domine;

dēfēcit **spīritus** meus.

Nōn abscondās faciem tuam ā mē,

nē **similis** fīam dēscendentibus in lacum.

8 Audītam fac mihi **manē** misericordiam tuam,

quia in tē spērāvī.

**Notam** fac mihi viam, in **quā** ambulem,

quia ad tē **levāvī** animam meam.

9 Ēripe mē dē inimīcīs meīs,

Domine, ad tē **cōnfūgī**.

10 Docē mē facere voluntātem tuam,

quia Deus meus **es** tū.

**Spīritus** tuus bonus dēdūcet mē in terram rēctam;

11 propter **nōmen** tuum, Domine, vīvificābis mē.

In **iūstitiā** **tuā** **ēducēs** dē trībulātiōne animam meam

12 et in **misericordiā** **tuā** disperdēs inimīcōs meōs;

et perdēs omnēs, quī trībulant animam meam,

quoniam ego servus tuus sum.

### PSALMUS 144

1 Dāvīd.

Benedictus Dominus, adiūtor meus,

quī docet **manūs** meās ad proelium

et digitōs meōs ad bellum.

2 **Misericordia** **mea** et fortitūdō **mea**,

refugium meum et līberātor meus;

scūtum meum, et in ipsō spērāvī,

quī subdit **populum** meum sub mē.

3 Domine, quid **est** homō, quod agnōscis eum,

aut fīlius hominis, quod reputās eum?

4 Homō vānitātī **similis** **factus** **est**,

diēs eius sīcut **umbra** praeteriēns.

5 Domine, inclīnā caelōs tuōs et dēscende;

tange montēs, et fūmigābunt.

6 **Fulgura** coruscātiōnem et dissipā eōs;

ēmitte sagittās tuās et conturbā eōs.

7 Ēmitte **manum** tuam dē altō;

ēripe mē et **līberā** mē dē aquīs multīs,

dē manū fīliōrum aliēnigenārum,

8 quōrum **os** locūtum **est** vānitātem,

et **dexterā** eōrum **dexterā** mendāciī.

9 Deus, canticum novum cantābō tibi,

in psaltēriō decachordō psallam tibi,

10 quī dās salūtem rēgibus,

quī redimis Dāvīd servum tuum dē gladiō malignō.

11 Ēripe mē et **līberā** mē

dē manū fīliōrum aliēnigenārum,

quōrum **os** locūtum **est** vānitātem,

et **dexterā** eōrum **dexterā** mendāciī.

12 Fīliī nostrī sīcut novellae crēscentēs

in iuventūte **suā**;

fīliae nostrae sīcut columnae angulārēs,

sculptae ut **strūctūra** templī.

13 **Prōmptuāria** **nostra** **plēna**,

**redundantia** omnibus bonīs;

ovēs nostrae in mīlibus

innumerābilēs in campīs nostrīs,

14 bovēs nostrae crassae.

Nōn **est** **ruīna** māceriae neque **ēgressus**

neque clāmor in **platēīs** nostrīs.

15 Beātus **populus**, cui haec sunt;

beātus **populus**, cui Dominus **est** Deus.

### PSALMUS 145

1 Laudēs. Dāvīd.

ĀLEPH. Exaltābō tē, Deus meus, rēx,

et **benedicam** nōminī tuō

in saeculum et in saeculum saeculī.

2 BĒTH. Per singulōs diēs **benedīcam** tibi

et laudābō **nōmen** tuum

in saeculum et in saeculum saeculī.

3 GHĪMEL. Magnus Dominus et **laudābilis** nimis,

et magnitūdinis eius nōn **est** investīgātiō.

4 DĀLETH. Generātiō generātiōnī laudābit **opera** **tua**,

et potentiam tuam prōnūntiābunt.

5 HĒ. Magnificentiam glōriae maiestātis tuae loquentur

et mīrābilia **tua** ēnārrābunt.

6 VAU. Et virtūtem terribilium tuōrum **dīcent**

et magnitūdinem tuam nārrābunt.

7 ZAĪN. Memoriam abundantiae suāvitātis tuae ēructābunt

et **iūstitiā** **tuā** exsultābunt.

8 HĒTH. Miserātor et misericors Dominus,

**longanimis** et multae misericordiae.

9 TĒTH. **Suāvis** Dominus ūniversīs,

et miserātiōnēs eius super omnia **opera** eius.

10 IOD. Cōnfiteantur tibi, Domine, omnia **opera** **tua**;

et sānctī tuī benedīcant tibi.

11 CĀPH. Glōriam rēgnī tuī **dīcant**

et potentiam tuam loquantur,

12 LĀMED. ut **nōtās** faciant fīliīs hominum potentiās tuās

et glōriam magnificentiae rēgnī tuī.

13 MĒM. Rēgnum tuum rēgnum omnium saeculōrum,

et dominātiō **tua** in omnem generātiōnem et generātiōnem.

NŪN. **Fidēlis** Dominus in omnibus verbīs **suīs**

et sānctus in omnibus operibus **suīs**.

14 SĀMECH. **Allevat** Dominus omnēs, quī corruunt,

et ērigit omnēs dēpressōs.

15 AIN. Oculī omnium in tē spērant,

et tū dās illīs ēscam in tempore opportūnō.

16 PHĒ. **Aperīs** tū **manum** tuam

et implēs omne animal in benēplacitō.

17 SĀDĒ. Iūstus Dominus in omnibus viīs **suīs**

et sānctus in omnibus operibus **suīs**.

18 CŌPH. Prope **est** Dominus omnibus invocantibus eum,

omnibus invocantibus eum in vēritāte.

19 RĒS. Voluntātem timentium sē faciet

et dēprecātiōnem eōrum exaudiet et salvōs faciet eōs.

20 SĪN. Cūstōdit Dominus omnēs dīligentēs sē

et omnēs peccātōrēs disperdet.

21 TAU. Laudātiōnem Dominī loquētur **os** meum,

et benedīcat **omnis** **cārō** nōminī sānctō eius

in saeculum et in saeculum saeculī.

### PSALMUS 146

1 ALLĒLŪIA.

**Lauda**, **anima** **mea**, Dominum;

2 laudābō Dominum in **vītā** **meā**,

psallam Deō meō, quamdiū fuerō.

3 Nōlīte **cōnfīdere** in prīncipibus,

in fīliīs hominum, in quibus nōn **est** salūs.

4 Exībit **spīritus** eius, et revertētur in terram suam;

in **illā** **diē** perībunt cōgitātiōnēs eōrum.

5 Beātus, cuius Deus Iācōb[\*][jacob] **est** adiūtor,

cuius spēs in Dominō Deō suō,

6 quī fēcit caelum et terram,

mare et omnia, quae in eīs sunt;

quī cūstōdit vēritātem in saeculum,

7 facit iūdicium oppressīs,

dat ēscam ēsurientibus.

Dominus solvit compedītōs,

8 Dominus illūminat caecōs,

Dominus ērigit dēpressōs,

Dominus dīligit iūstōs,

9 Dominus cūstōdit advenās,

pūpillum et viduam sustentat

et viam peccātōrum disperdit.

10 Rēgnābit Dominus in saecula,

Deus tuus, Sīōn,

in generātiōnem et generātiōnem.

### PSALMUS 147 (146, 1-11; 147)

1 ALLĒLŪIA.

**Laudātē** Dominum, quoniam bonum **est** psallere Deō nostrō,

quoniam iūcundum **est** celebrāre laudem.

2 Aedificāns Ierusālem Dominus,

dispersōs Israelīs congregābit.

3 Quī sānat contrītōs **corde**

et alligat **plāgās** eōrum;

4 qu�� numerat multitūdinem stēllārum

et omnibus eīs **nōmina** vocat.

5 Magnus Dominus noster et magnus virtūte,

sapientiae eius nōn **est** numerus.

6 Sustentat mānsuētōs Dominus,

humiliāns autem peccātōrēs usque ad terram.

7 Praecinite Dominō in cōnfessiōne,

psallite Deō nostrō in **citharā**.

8 Quī operit caelum nūbibus

et **parat** terrae pluviam.

Quī prōdūcit in montibus fēnum

et herbam servitūtī hominum.

9 Quī dat iūmentīs ēscam ipsōrum

et pullīs corvōrum invocantibus eum.

10 Nōn in fortitūdine equī dēlectātur,

nec in tībiīs **virī** benēplacitum **est** **eī**.

11 Benēplacitum **est** Dominō super timentēs eum

et in eīs, quī spērant super **misericordiā** eius.

12 **Lauda**, Ierusālem, Dominum;

collaudā Deum tuum, Sīōn.

13 Quoniam cōnfortāvit **serās** portārum tuārum,

benedīxit fīliīs tuīs in tē.

14 Quī pōnit fīnēs tuōs pācem

et adipe frūmentī satiat tē.

15 Quī ēmittit ēloquium suum terrae,

vēlōciter currit verbum eius.

16 Quī dat nivem sīcut lānam,

pruīnam sīcut cinerem spargit.

17 Mittit crystallum suam sīcut buccellās;

ante faciem **frīgoris** eius **quis** sustinēbit?

18 Ēmittet verbum suum et liquefaciet **ea**,

flābit **spīritus** eius, et fluent aquae.

19 Quī annūntiat verbum suum Iācōb[\*][jacob],

iūstitiās et iūdicia **sua** Isrāēl.

20 Nōn fēcit tāliter omnī nātiōnī

et iūdicia **sua** nōn manifestāvit eīs. ALLĒLŪIA.

### PSALMUS 148

1 ALLĒLŪIA.

**Laudātē** Dominum dē caelīs,

**laudātē** eum in excelsīs.

2 **Laudāte** eum, omnēs angelī eius,

**laudātē** eum, omnēs virtūtēs eius.

3 **Laudāte** eum, sōl et **lūna**,

**laudātē** eum, omnēs stēllae lūcentēs.

4 **Laudāte** eum, caelī caelōrum

et aquae omnēs, quae super caelōs sunt. -

5 Laudent **nōmen** Dominī,

quia ipse mandāvit, et **creāta** sunt;

6 statuit **ea** in aeternum et in saeculum saeculī;

praeceptum posuit, et nōn praeterībit.

7 **Laudāte** Dominum dē **terrā**,

dracōnēs et omnēs abyssī,

8 **ignis**, grandō, nix, fūmus,

**spīritus** procellārum, quī facit verbum eius,

9 montēs et omnēs collēs,

ligna **frūctifera** et omnēs cedrī,

10 bēstiae et **ūniversa** pecora,

serpentēs et volucrēs pennātae.

11 **Rēgēs** terrae et omnēs **populī**,

prīncipēs et omnēs iūdicēs terrae,

12 iuvenēs et virginēs,

senēs cum iūniōribus

13 laudent **nōmen** Dominī,

quia exaltātum **est** **nōmen** eius **sōlius**.

**Magnificentia** eius super caelum et terram,

14 et exaltāvit **cornū** **populī** **suī**.

Hymnus omnibus sānctīs eius,

fīliīs Isrāēl, **populō**, quī propinquus **est** **eī**. ALLĒLŪIA.

### PSALMUS 149

1 ALLĒLŪIA.

**Cantātē** Dominō canticum novum;

laus eius in **ecclēsiā** sānctōrum.

2 Laetētur Isrāēl in eō, quī fēcit eum,

et fīliī Sīōn exsultent in **rēge** suō.

3 Laudent **nōmen** eius in chorō,

in tympanō et **citharā** psāllant **eī**,

4 quia benēplacitum **est** Dominō in **populō** suō,

et honōrābit mānsuētōs in salūte.

5 Iūbilent sānctī in **glōriā**,

laetentur in cubīlibus **suīs**.

6 Exaltātiōnēs Deī in gutture eōrum,

et gladiī ancipitēs in manibus eōrum,

7 ad faciendam vindictam in nātiōnibus,

castīgātiōnēs in **populīs**,

8 ad alligandōs **rēgēs** eōrum in compedibus

et nōbilēs eōrum in manicīs ferreīs,

9 ad faciendum in eīs iūdicium cōnscrīptum.

**Glōria** haec **est** omnibus sānctīs eius. ALLĒLŪIA.

### PSALMUS 150

1 ALLĒLŪIA.

**Laudātē** Dominum in sānctuāriō eius,

**laudātē** eum in firmāmentō **virtūtis** eius.

2 **Laudāte** eum in magnālibus eius,

**laudātē** eum secundum multitūdinem magnitūdinis eius.

3 **Laudāte** eum in **sonō** tubae,

**laudātē** eum in psaltēriō et **citharā**,

4 **laudātē** eum in tympanō et chorō,

**laudātē** eum in chordīs et organō,

5 **laudātē** eum in cymbalīs benesonantibus,

**laudātē** eum in cymbalīs iūbilātiōnis:

omne quod spīrat, laudet Dominum. ALLĒLŪIA

[^1] "Mut labben"- vowel length uncertain

[abraham]: <Ambiguous Forms.md#abraham>
[jacob]: <Ambiguous Forms.md#jacob>
[moyses]: <Ambiguous Forms.md#moyses>
[rugitus]: <Ambiguous Forms.md#rugitus>
[samuel]: <Ambiguous Forms.md#samuel>
