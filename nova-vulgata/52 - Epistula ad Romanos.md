# APOSTOLĪ AD RŌMĀNŌS **EPISTULA** SĀNCTĪ PAULĪ

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16)

## 1

1 Paulus servus Chrīstī Iēsū, **vocātūs** apostolus, sēgregātus in ēvangelium Deī,

2 quod ante prōmīserat per prophētās suōs in Scrīptūrīs sānctīs

3 dē Fīliō suō, quī **factus** **est** ex sēmine Dāvīd secundum carnem,

4 quī cōnstitūtus **est** Fīlius Deī in virtūte secundum Spīritum sānctificātiōnis ex resurrēctiōne mortuōrum, Iēsū Chrīstō Dominō nostrō,

5 per quem accēpimus grātiam et apostolātum ad oboedītiōnem fideī in omnibus gentibus prō nōmine eius,

6 in quibus **estis** et vōs vocātī Iēsū Chrīstī,

7 omnibus, quī sunt Rōmae dīlēctīs Deī, **vocātīs** sānctīs: **grātia** vōbīs et pāx ā Deō Patre nostrō et Dominō Iēsū Chrīstō.

8 Prīmum quidem grātiās agō Deō meō per **Iēsum** Chrīstum prō omnibus vōbīs, quia **fidēs** **vestra** annūntiātur in ūniversō mundō;

9 **testis** enim mihi **est** Deus, cui serviō in spīritū meō in ēvangeliō Fīliī eius, quōmodo **sine** intermissiōne memoriam vestrī faciam

10 semper in ōrātiōnibus meīs obsecrāns, sī quō **modo** tandem aliquandō prōsperum iter habeam in voluntāte Deī veniendī ad vōs.

11 Dēsīderō enim **vidēre** vōs, ut aliquid impertiar grātiae vōbīs **spīritālīs** ad cōnfirmandōs vōs,

12 id **est** **ūna** vōbīscum cōnsōlārī per eam, quae invicem **est**, fidem vestram atque meam.

13 Nōlō autem vōs ignōrāre, frātrēs, quia saepe prōposuī venīre ad vōs et prohibitus sum usque adhūc, ut aliquem frūctum habeam et in vōbīs, sīcut et in cēterīs gentibus.

14 Graecīs ac barbarīs, sapientibus et īnsipientibus dēbitor sum.

15 Itaque, quod in mē **est**, **prōmptus** sum et vōbīs, quī Rōmae **estis**, ēvangelīzāre.

16 Nōn enim ērubēscō ēvangelium: virtūs enim Deī **est** in salūtem omnī crēdentī, Iūdaeō prīmum et Graecō.

17 **Iūstitia** enim Deī in eō revēlātur ex **fide** in fidem, sīcut scrīptum **est**: ”Iūstus autem ex **fide** vīvet”.

18 Revēlātur enim **īra** Deī dē caelō super omnem impietātem et iniūstitiam hominum, quī vēritātem in **iniūstitiā** dētinent,

19 quia, quod nōscibile **est** Deī, manifēstum **est** in illīs; Deus enim illīs manifestāvit.

20 Invīsibilia enim ipsīus ā **creātūrā** mundī per **ea**, quae **facta** sunt, **intellēcta** cōnspiciuntur, **sempiterna** eius et virtūs et dīvīnitās, ut sint inexcūsābilēs;

21 quia, cum cognōvissent Deum, nōn sīcut Deum glōrificāvērunt aut grātiās **ēgerunt**, sed ēvānuērunt in cōgitātiōnibus **suīs**, et obscūrātum **est** īnsipiēns cor eōrum.

22 Dīcentēs sē **esse** sapientēs, stultī factī sunt,

23 et mūtāvērunt glōriam **incorruptibilis** Deī in similitūdinem imāginis **corruptibilis** hominis et volucrum et quadrupedum et serpentium.

24 Propter quod trādidit illōs Deus in concupiscentiīs **cordis** eōrum in immunditiam, ut **ignōminiā** afficiant **corpora** **sua** in sēmetipsīs,

25 quī commūtāvērunt vēritātem Deī in mendāciō et coluērunt et serviērunt creātūrae potius quam Creātōrī, quī **est** benedictus in saecula. Āmēn.

26 Proptereā trādidit illōs Deus in passiōnēs ignōminiae. Nam et fēminae eōrum immūtāvērunt nātūrālem ūsum in eum, quī **est** contrā nātūram;

27 similiter et masculī, relictō nātūrālī ūsū fēminae, exārsērunt in dēsīderiīs **suīs** in invicem, masculī in masculōs turpitūdinem operantēs et mercēdem, quam oportuit, errōris **suī** in sēmetipsīs recipientēs.

28 Et sīcut nōn probāvērunt Deum habēre in **nōtitiā**, trādidit eōs Deus in reprobum sēnsum, ut faciant, quae nōn conveniunt,

29 replētōs omnī inīquitāte, **malitia**, **avāritia**, **nēquitia**, plēnōs **invidiā**, homicīdiō, contentiōne, dolō, malignitāte, susurrōnēs,

30 dētractōrēs, Deō odibilēs, contumēliōsōs, superbōs, ēlātōs, inventōrēs **malōrum**, **parentibus** nōn oboedientēs,

31 īnsipientēs, incompositōs, **sine** affectiōne, **sine** **misericordiā**.

32 Quī cum iūdicium Deī cognōvissent, quoniam quī tālia agunt, dignī sunt morte, nōn **sōlum** **ea** faciunt, sed et cōnsentiunt facientibus.

## 2

1 Propter quod **inexcūsābilis** **es**, ō homō **omnis**, quī iūdicās. In quō enim iūdicās alterum, tēipsum condemnās; **eadem** enim agis, quī iūdicās.

2 Scīmus enim quoniam iūdicium Deī **est** secundum vēritātem in eōs, quī tālia agunt.

3 Exīstimās autem **hoc**, ō homō, quī iūdicās eōs, quī tālia agunt, et **facis** **ea**, quia tū effugiēs iūdicium Deī?

4 An dīvitiās benignitātis eius et patientiae et longanimitātis contemnis, ignōrāns quoniam benignitās Deī ad paenitentiam tē addūcit?

5 Secundum dūritiam autem tuam et impaenitēns cor thēsaurizās tibi īram in **diē** īrae et revēlātiōnis iūstī iūdiciī Deī,

6 quī reddet ūnīcuique secundum **opera** eius:

7 hīs quidem, quī secundum patientiam bonī **operis** glōriam et honōrem et incorruptiōnem quaerunt, vītam aeternam;

8 hīs autem, quī ex contentiōne et nōn oboediunt vēritātī, oboediunt autem inīquitātī, **īra** et indignātiō.

9 Trībulātiō et **angustiā** in omnem animam hominis **operantīs** **mālum**, Iūdaeī prīmum et Graecī;

10 **glōria** autem et honor et pāx omnī operantī bonum, Iūdaeō prīmum et Graecō.

11 Nōn **est** enim **persōnārum** acceptiō apud Deum!

12 Quīcumque enim **sine** **lēge** peccāvērunt, **sine** **lēge** et perībunt; et, quīcumque in **lēge** peccāvērunt, per lēgem iūdicābuntur.

13 Nōn enim audītōrēs **lēgis** iūstī sunt apud Deum, sed factōrēs **lēgis** iustificābuntur.

14 Cum enim gentēs, quae lēgem nōn habent, nātūrāliter, quae **lēgis** sunt, faciunt, eiusmodī lēgem nōn habentēs ipsī sibi sunt lēx;

15 quī ostendunt opus **lēgis** scrīptum in cordibus **suīs**, testimōnium simul reddente illīs **cōnscientiā** ipsōrum, et inter sē invicem cōgitātiōnibus accūsantibus aut etiam dēfendentibus,

16 in **diē**, cum iūdicābit Deus **occulta** hominum secundum ēvangelium meum per Chrīstum **Iēsum**.

17 Sī autem tū Iūdaeus **cognōmināris** et requiēscis in **lēge** et **glōriārīs** in Deō,

18 et nōstī Voluntātem et discernis potiōra **īnstrūctūs** per lēgem,

19 et cōnfīdis tēipsum ducem **esse** caecōrum, lūmen eōrum, quī in tenebrīs sunt,

20 ērudītōrem īnsipientium, magistrum īnfantium, habentem fōrmam scientiae et vēritātis in **lēge**.

21 Quī ergō alium docēs, tēipsum nōn docēs? Quī **praedicās** nōn fūrandum, **fūrārīs**?

22 Quī **dīcis** nōn moechandum, **moechāris**? Quī **abōminārīs** īdōla, templa spoliās?

23 Quī in **lēge** **glōriārīs**, per praevāricātiōnem **lēgis** Deum inhonōrās?

24 ”**Nōmen** enim Deī propter vōs blasphēmātur inter gentēs”, sīcut scrīptum **est**.

25 Circumcīsiō quidem prōdest, sī lēgem observēs; sī autem praevāricātor **lēgis** sīs, circumcīsiō **tua** praepūtium **facta** **est**.

26 Sī igitur praepūtium iūstitiās **lēgis** cūstōdiat, **nōnne** praepūtium illīus in circumcīsiōnem reputābitur?

27 Et iūdicābit, quod ex **nātūrā** **est** praepūtium lēgem cōnsummāns, tē, quī per litteram et circumcīsiōnem praevāricātor **lēgis** **es**.

28 Nōn enim quī **manifēstō** Iūdaeus **est**, neque quae **manifēstō** in carne circumcīsiō,

29 sed quī in absconditō Iūdaeus **est**, et circumcīsiō **cordis** in spīritū nōn **littera**, cuius laus nōn ex hominibus sed ex Deō **est**.

## 3

1 Quid ergō amplius **est** Iūdaeō, aut quae ūtilitās circumcīsiōnis?

2 Multum per omnem modum. Prīmum quidem, quia **crēdita** sunt illīs ēloquia Deī.

3 Quid enim, sī quīdam nōn crēdidērunt? Numquid incrēdulitās illōrum fidem Deī ēvacuābit?

4 Absit! Exstet autem Deus vērāx, **omnis** autem homō mendāx, sīcut scrīptum **est**: ”Ut iustificēris in sermōnibus tuīs et vincās cum **iūdicārīs**”.

5 Sī autem **iniūstitiā** **nostrā** iūstitiam Deī commendat, quid **dicēmus**? Numquid iniūstus Deus, quī īnfert īram? Secundum hominem **dīcō**.

6 Absit! Aliōquīn quōmodo iūdicābit Deus mundum?

7 Sī enim **vēritās** Deī in meō mendāciō abundāvit in glōriam ipsīus, quid adhūc et ego tamquam peccātor iūdicor?

8 Et nōn, sīcut blasphēmāmur, et sīcut aiunt quīdam nōs **dīcere**: ”Faciāmus **mala**, ut veniant **bona**”? Quōrum damnātiō **iūsta** **est**.

9 Quid igitur? Praecellimus eōs? Nēquāquam! Anteā enim causātī sumus Iūdaeōs et Graecōs omnēs sub peccātō **esse**,

10 sīcut scrīptum **est**:

”Nōn **est** iūstus quisquam,

11 nōn **est** intellegēns, nōn **est** requīrēns Deum.

12 Omnēs dēclīnāvērunt, simul inūtilēs factī sunt;

nōn **est** quī faciat bonum, nōn **est** usque ad ūnum.

13 Sepulcrum patēns **est** guttur eōrum,

linguīs **suīs** **dolōsē** agēbant,

venēnum aspidum sub labiīs eōrum,

14 quōrum **os** maledictiōne et amāritūdine plēnum **est**;

15 vēlōcēs **pedēs** eōrum ad effundendum sanguinem,

16 contrītiō et īnfēlīcitās in viīs eōrum,

17 et viam **pācis** nōn cognōvērunt.

18 Nōn **est** timor Deī ante oculōs eōrum”.

19 Scīmus autem quoniam, quaecumque lēx loquitur, hīs, quī in **lēge** sunt, loquitur, ut omne **os** obstruātur, et obnoxius fīat **omnis** mundus Deō;

20 quia ex operibus **lēgis** nōn iustificābitur **omnis** **carō** **cōram** illō, per lēgem enim cognitiō peccātī.

21 Nunc autem **sine** **lēge** **iūstitiā** Deī **manifestāta** **est**, **testificāta** ā **Lēge** et **Prophētīs**,

22 **iūstitiā** autem Deī per fidem Iēsū Chrīstī, in omnēs, quī crēdunt. Nōn enim **est** distīnctiō:

23 omnēs enim peccāvērunt et egent **glōria** Deī,

24 **iustificātī** grātīs per grātiam ipsīus per redēmptiōnem, quae **est** in Chrīstō Iēsū;

25 quem prōposuit Deus propitiātōrium per fidem in sanguine ipsīus ad ostēnsiōnem iūstitiae suae, cum praetermīsisset praecēdentia **dēlicta**

26 in sustentātiōne Deī, ad ostēnsiōnem iūstitiae eius in **hōc** tempore, ut sit ipse iūstus et iustificāns eum, quī ex **fide** **est** Iēsū.

27 **Ubi** **est** ergō glōriātiō? **Exclūsa** **est**. Per quam lēgem? Operum? Nōn, sed per lēgem fideī.

28 Arbitrāmur enim iustificārī hominem per fidem **sine** operibus **lēgis**.

29 An Iūdaeōrum Deus tantum? **Nōnne** et gentium? Immō et gentium,

30 quoniam quidem ūnus Deus, quī iustificābit circumcīsiōnem ex **fide** et praepūtium per fidem.

31 Lēgem ergō dēstruimus per fidem? Absit, sed lēgem statuimus.

## 4

1 Quid ergō **dicēmus** invēnisse Abraham prōgenitōrem nō strum secundum carnem?

2 Sī enim Abraham ex operibus **iustificātus** **est**, habet glōriam sed nōn apud Deum.

3 Quid enim **Scrīptūra** dīcit? ”Crēdidit autem Abraham Deō, et reputātum **est** illī ad iūstitiam”.

4 **Ēī** autem, quī operātur, mercēs nōn reputātur secundum grātiam sed secundum dēbitum;

5 **eī** vērō, quī nōn operātur, sed crēdit in eum, quī iustificat impium, reputātur **fidēs** eius ad iūstitiam,

6 sīcut et Dāvīd dīcit beātitūdinem hominis, cui Deus reputat iūstitiam **sine** operibus:

7 ”Beātī, quōrum remissae sunt inīquitātēs,

et quōrum **tēcta** sunt **peccāta**.

8 Beātus vir, cui nōn imputābit Dominus peccātum”.

9 Beātitūdō ergō haec in circumcīsiōne an etiam in praepūtiō? Dīcimus enim: ”**Reputāta** **est** Abrahae **fidēs** ad iūstitiam”.

10 Quōmodo ergō **reputāta** **est**? In circumcīsiōne an in praepūtiō? Nōn in circumcīsiōne sed in praepūtiō:

11 et signum accēpit circumcīsiōnis, signāculum iūstitiae fideī, quae fuit in praepūtiō, ut **esset** pater omnium crēdentium per praepūtium, ut reputētur illīs **iūstitiā**,

12 et pater circumcīsiōnis hīs nōn tantum, quī ex circumcīsiōne sunt, sed et quī sectantur vestīgia eius, quae fuit in praepūtiō, fideī patris nostrī Abrahae.

13 Nōn enim per lēgem prōmissiō Abrahae aut sēminī eius, ut hērēs **esset** mundī, sed per iūstitiam fideī;

14 sī enim quī ex **lēge** hērēdēs sunt, **exinānīta** **est** **fidēs**, et **abolita** **est** prōmissiō.

15 Lēx enim īram operātur; ubi autem nōn **est** lēx, nec praevāricātiō.

16 Ideō ex **fide**, ut secundum grātiam, ut **firma** sit prōmissiō omnī sēminī, nōn **eī**, quī ex **lēge** **est** **solum**, sed et **eī**, quī ex **fide** **est** Abrahae — quī **est** pater omnium nostrum,

17 sīcut scrīptum **est**: ”Patrem multārum gentium posuī tē” C, ante Deum, cui crēdidit, quī vīvificat mortuōs et vocat **ea**, quae nōn sunt, quasi sint;

18 quī contrā spem in spē crēdidit, ut fieret pater multārum gentium, secundum quod dictum **est**: ”Sīc erit sēmen tuum”.

19 Et nōn īnfirmātus **fide** cōnsīderāvit corpus suum iam ēmortuum, cum **ferē** centum annōrum **esset**, et ēmortuam vulvam Sarae;

20 in reprōmissiōne autem Deī nōn haesitāvit **diffīdentiā**, sed cōnfortātus **est** **fide**, dāns glōriam Deō,

21 et **plēnissimē** sciēns quia, quod prōmīsit, potēns **est** et facere.

22 Ideō et reputātum **est** illī ad iūstitiam.

23 Nōn **est** autem scrīptum tantum propter ipsum: reputātum **est** illī,

24 sed et propter nōs, quibus reputābitur, crēdentibus in eum, quī suscitāvit **Iēsum** Dominum nostrum ā mortuīs,

25 quī **trāditus** **est** propter **dēlicta** **nostra** et suscitātus **est** propter iūstificātiōnem nostram.

## 5

1 **Iūstificātī** igitur ex **fide**, pācem habēmus ad Deum per Domī num nostrum **Iēsum** Chrīstum,

2 per quem et accessum habēmus **fide** in grātiam istam, in **quā** stāmus et glōriāmur in spē glōriae Deī.

3 Nōn **sōlum** autem, sed et glōriāmur in trībulātiōnibus, scientēs quod trībulātiō patientiam operātur,

4 **patientia** autem probātiōnem, **probātiō** vērō spem;

5 spēs autem nōn cōnfundit, quia **cāritās** Deī **diffūsa** **est** in cordibus nostrīs per Spīritum Sānctum, quī **datus** **est** nōbīs.

6 Adhūc enim Chrīstus, cum adhūc īnfirmī **essēmus**, secundum tempus prō impiīs mortuus **est**.

7 Vix enim prō iūstō **quis** moritur; nam prō bonō forsitan **quis** et audeat **morī**.

8 Commendat autem suam cāritātem Deus in nōs, quoniam, cum adhūc peccātōrēs **essēmus**, Chrīstus prō nōbīs mortuus **est**.

9 Multō igitur **magis** **iūstificātī** nunc in sanguine ipsīus, salvī erimus ab **īrā** per ipsum!

10 Sī enim, cum inimīcī **essēmus**, reconciliātī sumus Deō per mortem Fīliī eius, multō **magis** reconciliātī salvī erimus in **vītā** ipsīus;

11 nōn **sōlum** autem, sed et glōriāmur in Deō per Dominum nostrum **Iēsum** Chrīstum, per quem nunc reconciliātiōnem accēpimus.

12 Proptereā, sīcut per ūnum hominem peccātum in hunc mundum intrāvit, et per peccātum mors, et **ita** in omnēs hominēs mors pertransiit, eō quod omnēs peccāvērunt.

13 Usque ad lēgem enim peccātum erat in mundō; peccātum autem nōn imputātur, cum lēx nōn **est**,

14 sed rēgnāvit mors ab Adam usque ad Moysēn etiam in eōs, quī nōn peccāvērunt in similitūdine praevāricātiōnis Adae, quī **est** **figūrā** futūrī.

15 Sed nōn sīcut dēlictum, **ita** et dōnum; sī enim ūnīus dēlictō multī mortuī sunt, multō **magis** **grātia** Deī et dōnum in **grātiā** ūnīus hominis Iēsū Chrīstī in multōs abundāvit.

16 Et nōn sīcut per ūnum, quī peccāvit, **ita** et dōnum; nam iūdicium ex ūnō in condemnātiōnem, **grātiā** autem ex multīs dēlictīs in iūstificātiōnem.

17 Sī enim ūnīus dēlictō mors rēgnāvit per ūnum, multō **magis**, quī abundantiam grātiae et dōnātiōnis iūstitiae accipiunt, in **vītā** rēgnābunt per ūnum **Iēsum** Chrīstum.

18 Igitur sīcut per ūnīus dēlictum in omnēs hominēs in condemnātiōnem, sīc et per ūnīus iūstitiam in omnēs hominēs in iūstificātiōnem vītae;

19 sīcut enim per inoboedientiam ūnīus hominis peccātōrēs cōnstitūtī sunt multī, **ita** et per ūnīus oboedītiōnem iūstī cōnstituentur multī.

20 Lēx autem subintrāvit, ut abundāret dēlictum; ubi autem abundāvit peccātum, superabundāvit **grātia**,

21 ut sīcut rēgnāvit peccātum in morte, **ita** et **grātia** rēgnet per iūstitiam in vītam aeternam per **Iēsum** Chrīstum Dominum nostrum.

## 6

1 Quid ergō **dīcēmus**? Perma nēbimus in peccātō, ut **grātia** abundet?

2 Absit! Quī enim mortuī sumus peccātō, quōmodo adhūc vīvēmus in illō?

3 An **ignōrātis** quia, quīcumque baptīzātī sumus in Chrīstum **Iēsum**, in mortem ipsīus baptīzātī sumus?

4 Cōnsepultī ergō sumus cum illō per baptismum in mortem, ut quemadmodum suscitātus **est** Chrīstus ā mortuīs per glōriam Patrīs, **ita** et nōs in novitāte vītae ambulēmus.

5 Sī enim complantātī factī sumus similitūdinī **mortis** eius, sed et resurrēctiōnis erimus;

6 **hoc** scientēs quia vetus homō noster simul crucifīxus **est**, ut dēstruātur corpus peccātī, ut **ultrā** nōn serviāmus peccātō.

7 Quī enim mortuus **est**, **iustificātus** **est** ā peccātō.

8 Sī autem mortuī sumus cum Chrīstō, crēdimus quia simul etiam vīvēmus cum eō;

9 scientēs quod Chrīstus suscitātus ex mortuīs iam nōn moritur, mors illī **ultrā** nōn dominātur.

10 Quod enim mortuus **est**, peccātō mortuus **est** semel; quod autem vīvit, vīvit Deō.

11 **Ita** et vōs **exīstimātē** vōs mortuōs quidem **esse** peccātō, vīventēs autem Deō in Chrīstō Iēsū.

12 Nōn ergō rēgnet peccātum in vestrō mortālī corpore, ut oboediātis concupiscentiīs eius,

13 neque exhibeātis **membra** **vestra** **arma** iniūstitiae peccātō, sed exhibēte vōs Deō tamquam ex mortuīs vīventēs et **membra** **vestra** **arma** iūstitiae Deō.

14 Peccātum enim vōbīs nōn dominābitur; nōn enim sub **lēge** **estis** sed sub **grātiā**.

15 Quid ergō? Peccābimus, quoniam nōn sumus sub **lēge** sed sub **grātiā**? Absit!

16 **Nescītis** quoniam, cui exhibētis vōs servōs ad oboedientiam, servī **estis** eius, cui **oboedītis**, sīve peccātī ad mortem, sīve oboedītiōnis ad iūstitiam?

17 **Grātiās** autem Deō quod fuistis servī peccātī, oboedīstis autem ex **corde** in eam fōrmam doctrīnae, in quam trāditī **estis**,

18 līberātī autem ā peccātō servī factī **estis** iūstitiae.

19 Hūmānum **dīcō** propter īnfirmitātem **carnis** vestrae. Sīcut enim exhibuistis **membra** **vestra** servientia immunditiae et inīquitātī ad inīquitātem, **ita** nunc exhibēte **membra** **vestra** servientia iūstitiae ad sānctificātiōnem.

20 Cum enim servī **essētis** peccātī, **līberī** erātis iūstitiae.

21 Quem ergō frūctum habēbātis tunc, in quibus nunc ērubēscitis? Nam **fīnis** illōrum mors!

22 Nunc vērō līberātī ā peccātō, servī autem factī Deō, habētis frūctum vestrum in sānctificātiōnem, fīnem vērō vītam aeternam!

23 **Stīpendia** enim peccātī mors, dōnum autem Deī **vītā** **aeternā** in Chrīstō Iēsū Dominō nostrō.

## 7

1 An **ignōrātis**, frātrēs — scientī bus enim lēgem loquor — quia lēx in homine dominātur, quantō tempore vīvit?

2 Nam quae sub **virō** **est** mulier, vīventī **virō** **alligāta** **est** **lēge**; sī autem mortuus fuerit vir, **solūta** **est** ā **lēge** **virī**.

3 Igitur, vīvente **virō**, vocābitur **adultera**, sī fuerit alterīus **virī**; sī autem mortuus fuerit vir, **lībera** **est** ā **lēge**, ut nōn sit **adultera**, sī fuerit alterīus **virī**.

4 Itaque, frātrēs meī, et vōs mortificātī **estis** **legī** per corpus Chrīstī, ut **sītis** alterīus, eius quī ex mortuīs suscitātus **est**, ut fructificārēmus Deō.

5 Cum enim **essēmus** in carne, passiōnēs peccātōrum, quae per lēgem sunt, operābantur in membrīs nostrīs, ut fructificārent mortī;

6 nunc autem solūtī sumus ā **lēge**, mortuī **eī**, in **quā** dētinēbāmur, **ita** ut serviāmus in novitāte **Spīritus** et nōn in vetustāte litterae.

7 Quid ergō **dicēmus**? Lēx peccātum **est**? Absit! Sed peccātum nōn cognōvī, **nisi** per lēgem; nam concupiscentiam nescīrem, **nisi** lēx dīceret: ”Nōn concupīscēs”.

8 Occāsiōne autem **acceptā**, peccātum per mandātum operātum **est** in mē omnem concupiscentiam; **sine** **lēge** enim peccātum mortuum erat.

9 Ego autem vīvēbam **sine** **lēge** aliquandō; sed, cum vēnisset mandātum, peccātum revīxit,

10 ego autem mortuus sum; et inventum **est** mihi mandātum, quod erat ad vītam, **hoc** **esse** ad mortem;

11 nam peccātum, occāsiōne **acceptā**, per mandātum sēdūxit mē et per illud **occīdit**.

12 Itaque lēx quidem **sāncta**, et mandātum sānctum et iūstum et bonum.

13 Quod ergō bonum **est**, mihi factum **est** mors? Absit! Sed peccātum, ut appāreat peccātum, per bonum mihi operātum **est** mortem; ut fīat suprā modum peccāns peccātum per mandātum.

14 Scīmus enim quod lēx **spīritālis** **est**; ego autem **carnālis** sum, vēnumdatus sub peccātō.

15 Quod enim operor, nōn intellegō; nōn enim, quod volō, **hoc** agō, sed quod **ōdī**, illud faciō.

16 Sī autem, quod nōlō, illud faciō, cōnsentiō **lēgī** quoniam **bona**.

17 Nunc autem iam nōn ego operor illud, sed, quod habitat in mē, peccātum.

18 Sciō enim quia nōn habitat in mē, **hoc** **est** in carne **meā**, bonum; nam velle adiacet mihi, operārī autem bonum, nōn!

19 Nōn enim, quod volō bonum, faciō, sed, quod nōlō **mālum**, **hoc** agō.

20 Sī autem, quod nōlō, illud faciō, iam nōn ego operor illud, sed, quod habitat in mē, peccātum.

21 Inveniō igitur hanc lēgem volentī mihi facere bonum, quoniam mihi **malum** adiacet.

22 Condēlector enim **lēgī** Deī secundum interiōrem hominem;

23 videō autem aliam lēgem in membrīs meīs repugnantem **legī** **mentis** meae et captīvantem mē in **lēge** peccātī, quae **est** in membrīs meīs.

24 Īnfēlīx ego homō! **Quis** mē līberābit dē corpore **mortis** huius?

25 **Grātiās** autem Deō per **Iēsum** Chrīstum Dominum nostrum! Igitur ego ipse mente serviō **legī** Deī, carne autem **lēgī** peccātī.

## 8

1 Nihil ergō nunc damnātiōnis **est** hīs, quī sunt in Chrīstō Iēsū;

2 lēx enim **Spīritus** vītae in Chrīstō Iēsū līberāvit tē ā **lēge** peccātī et **mortis**.

3 Nam, quod impossibile erat **lēgī**, in quō īnfirmābātur per carnem, Deus Fīlium suum mittēns in similitūdine **carnis** peccātī et prō peccātō, damnāvit peccātum in carne,

4 ut **iūstitia** **lēgis** implērētur in nōbīs, quī nōn secundum carnem ambulāmus sed secundum Spīritum.

5 Quī enim secundum carnem sunt, quae **carnīs** sunt, sapiunt; quī vērō secundum Spīritum, quae sunt **Spīritus**.

6 Nam **sapientia** **carnis** mors, **sapientia** autem **Spīritus** **vīta** et pāx;

7 quoniam **sapientia** **carnis** **inimīcitia** **est** in Deum, **lēgī** enim Deī nōn subicitur nec enim potest.

8 Quī autem in carne sunt, Deō **placēre** nōn possunt.

9 Vōs autem in carne nōn **estis** sed in Spīritū, sī tamen **Spīritus** Deī habitat in vōbīs. Sī **quis** autem Spīritum Chrīstī nōn habet, **hic** nōn **est** eius.

10 Sī autem Chrīstus in vōbīs **est**, corpus quidem mortuum **est** propter peccātum, **Spīritus** vērō **vīta** propter iūstitiam.

11 Quod sī **Spīritus** eius, quī suscitāvit **Iēsum** ā mortuīs, habitat in vōbīs, quī suscitāvit Chrīstum ā mortuīs vīvificābit et mortālia **corpora** **vestra** per inhabitantem Spīritum suum in vōbīs.

12 Ergō, frātrēs, dēbitōrēs sumus nōn carnī, ut secundum carnem vīvāmus.

13 Sī enim secundum carnem **vīxeritis**, moriēminī; sī autem Spīritū **opera** corporis **mortificātis**, vīvētis.

14 Quīcumque enim Spīritū Deī aguntur, hī fīliī Deī sunt.

15 Nōn enim accēpistis spīritum **servitūtis** iterum in timōrem, sed accēpistis Spīritum adoptiōnis fīliōrum, in quō clāmāmus: ”**Abbā**, Pater!”.

16 Ipse **Spīritus** testimōnium reddit **ūna** cum spīritū nostrō, quod sumus fīliī Deī.

17 Sī autem fīliī, et hērēdēs: hērēdēs quidem Deī, cohērēdēs autem Chrīstī, sī tamen compatimur, ut et conglōrificēmur.

18 Exīstimō enim quod nōn sunt condignae passiōnēs huius temporis ad futūram glōriam, quae **revēlanda** **est** in nōbīs.

19 Nam exspectātiō creātūrae revēlātiōnem fīliōrum Deī exspectat;

20 vānitātī enim **creātūra** **subiecta** **est**, nōn volēns sed propter eum, quī subiēcit, in spem,

21 quia et **ipsa** **creātūra** līberābitur ā servitūte corruptiōnis in lībertātem glōriae fīliōrum Deī.

22 Scīmus enim quod **omnis** **creātūra** congemīscit et comparturit usque adhūc;

23 nōn **sōlum** autem, sed et nōs ipsī prīmitiās **Spīritūs** habentēs, et ipsī intrā nōs gemimus adoptiōnem fīliōrum exspectantēs, redēmptiōnem corporis nostrī.

24 Spē enim salvī factī sumus; spēs autem, quae vidētur, nōn **est** spēs; nam, quod videt, **quis** spērat?

25 Sī autem, quod nōn vidēmus, spērāmus, per patientiam exspectāmus.

26 Similiter autem et **Spīritus** adiuvat īnfirmitātem nostram; nam quid ōrēmus, sīcut oportet, nescīmus, sed ipse **Spīritus** interpellat gemitibus inēnārrābilibus;

27 quī autem scrūtātur **corda**, scit quid **dēsīderet** **Spīritus**, quia secundum Deum postulat prō sānctīs.

28 Scīmus autem quoniam dīligentibus Deum omnia cooperantur in bonum, hīs, quī secundum prōpositum vocātī sunt.

29 Nam, quōs praescīvit, et praedēstināvit cōnfōrmēs fierī imāginis Fīliī eius, ut sit ipse prīmōgenitus in multīs frātribus;

30 quōs autem praedēstināvit, hōs et vocāvit; et quōs vocāvit, hōs et iustificāvit; quōs autem iustificāvit, illōs et glōrificāvit.

31 Quid ergō **dīcēmus** ad haec? Sī Deus prō nōbīs, **quis** contrā nōs?

32 Quī Fīliō suō nōn pepercit, sed prō nōbīs omnibus trādidit illum, quōmodo nōn etiam cum illō omnia nōbīs dōnābit?

33 **Quis** accūsābit adversus ēlēctōs Deī? Deus, quī iustificat?

34 **Quis** **est** quī condemnet? Chrīstus **Iēsus**, quī mortuus **est**, immō quī suscitātus **est**, quī et **est** ad dexteram Deī, quī etiam interpellat prō nōbīs?

35 **Quis** nōs sēparābit ā cāritāte Chrīstī? Trībulātiō an **angustia** an persecūtiō an famēs an nūditās an perīculum an gladius?

36 Sīcut scrīptum **est**:

”Propter tē mortificāmur **tōtā** **diē**,

aestimātī sumus ut ovēs occīsiōnis”.

37 Sed in hīs omnibus supervincimus per eum, quī dīlēxit nōs.

38 Certus sum enim quia neque mors neque **vīta** neque angelī neque **prīncipātus** neque **īnstantia** neque **futūra** neque virtūtēs

39 neque altitūdō neque profundum neque **alia** quaelibet **creātūra** poterit nōs sēparāre ā cāritāte Deī, quae **est** in Chrīstō Iēsū Dominō nostrō.

## 9

1 Vēritātem **dīcō** in Chrīstō, nōn mentior, testimōnium mihi per hibente **cōnscientia** **mea** in Spīritū Sānctō,

2 quoniam **trīstitia** **est** mihi **magna**, et continuus dolor cordī meō.

3 Optārem enim ipse ego **anathēma** **esse** ā Chrīstō prō frātribus meīs, cognātīs meīs secundum carnem,

4 quī sunt Isrāēlītae, quōrum adoptiō **est** fīliōrum et **glōria** et testāmenta et lēgislātiō et **cultūs** et prōmissiōnēs,

5 quōrum sunt patrēs, et ex quibus Chrīstus secundum carnem: quī **est** super omnia Deus benedictus in saecula. Āmēn.

6 Nōn autem quod **exciderit** verbum Deī. Nōn enim omnēs, quī ex Isrāēl, hī sunt Isrāēl;

7 neque quia sēmen sunt Abrahae, omnēs fīliī, sed: ”In Isaac vocābitur tibi sēmen”.

8 Id **est**, nōn quī fīliī **carnis**, hī fīliī Deī, sed quī fīliī sunt prōmissiōnis, aestimantur sēmen;

9 prōmissiōnis enim verbum **hoc** **est**: ”Secundum **hoc** tempus veniam, et erit Sarae fīlius”.

10 Nōn **sōlum** autem, sed et Rebecca ex ūnō concubitum habēns, Isaac patre nostrō;

11 cum enim nōndum **nātī** fuissent aut aliquid ēgissent bonum aut **mālum**, ut secundum ēlēctiōnem prōpositum Deī manēret,

12 nōn ex operibus sed ex vocante dictum **est** **eī**: ”Maior serviet minōrī”;

13 sīcut scrīptum **est**: ”Iācōb dīlēxī, Esau autem **odiō** habuī”.

14 Quid ergō **dicēmus**? Numquid **iniūstitia** apud Deum? Absit!

15 Moysī enim dīcit: ”Miserēbor, cuius misereor, et misericordiam praestābō, cui misericordiam praestō”.

16 Igitur nōn **volentīs** neque **currentīs** sed **miserentīs** Deī.

17 Dīcit enim **Scrīptūra** pharaōnī: ”In **hōc** ipsum excitāvī tē, ut ostendam in tē virtūtem meam, et ut annūntiētur **nōmen** meum in **ūniversā** **terrā**”.

18 Ergō, cuius vult, miserētur et, quem vult, indūrat.

19 **Dīcēs** itaque mihi: ”Quid ergō adhūc queritur? Voluntātī enim eius **quis** restitit?”.

20 Ō homō, sed tū **quis** **es**, quī respondeās Deō? Numquid **dīcet** figmentum **eī**, quī sē fīnxit: ”Quid mē fēcistī sīc?”.

21 An nōn habet potestātem figulus **lutī** ex **eādem** **massā** facere aliud quidem **vās** in honōrem, aliud vērō in ignōminiam?

22 Quod sī volēns Deus **ostendere** īram et **notam** facere potentiam suam, sustinuit in **multa** **patientia** vāsa īrae **aptāta** in interitum;

23 et ut ostenderet dīvitiās glōriae suae in vāsa misericordiae, quae praeparāvit in glōriam,

24 quōs et vocāvit nōs nōn **sōlum** ex Iūdaeīs sed etiam ex gentibus?

25 Sīcut et in Osee dīcit:

”Vocābō Nōn plēbem meam Plēbem meam

et Nōn dīlēctam Dīlēctam.

26 Et erit: in locō, ubi dictum **est** eīs:

“Nōn plēbs **mea** vōs”,

ibi vocābuntur Fīliī Deī vīvī”.

27 Īsaiās autem clāmat prō Isrāēl: ”Sī fuerit numerus fīliōrum Isrāēl tamquam **arēna** **maris**, reliquiae salvae fīent.

28 Verbum enim cōnsummāns et breviāns faciet Dominus super terram”.

29 Et sīcut praedīxit Īsaiās:

”**Nīsī** Dominus Sabaoth relīquisset nōbīs sēmen,

sīcut **Sodomā** factī **essēmus**

et sīcut **Gomorrā** similēs fuissēmus”.

30 Quid ergō **dicēmus**? Quod gentēs, quae nōn sectābantur iūstitiam, apprehendērunt iūstitiam, iūstitiam autem, quae ex **fide** **est**;

31 Isrāēl vērō sectāns lēgem iūstitiae in lēgem nōn **pervēnit**.

32 Quārē? Quia nōn ex **fide** sed quasi ex operibus; offendērunt in lapidem offēnsiōnis,

33 sīcut scrīptum **est**:

”Ecce pōnō in **Sīōn** lapidem offēnsiōnis et petram scandalī;

et, quī crēdit in eō, nōn cōnfundētur”.

## 10

1 Frātrēs, voluntās quidem **cordis** meī et obsecrātiō ad Deum prō illīs in salūtem.

2 Testimōnium enim perhibeō illīs quod aemulātiōnem Deī habent sed nōn secundum scientiam;

3 ignōrantēs enim Deī iūstitiam et suam iūstitiam quaerentēs **statuēre**, iūstitiae Deī nōn sunt subiectī;

4 **fīnis** enim **lēgis** Chrīstus ad iūstitiam omnī crēdentī.

5 Moȳsēs[\*][moyses] enim scrībit dē **iūstitiā**, quae ex **lēge** **est**: ”Quī fēcerit homō, vīvet in eīs”.

6 Quae autem ex **fide** **est** **iūstitiā**, sīc dīcit: ”Nē **dīxerīs** in **corde** tuō: **Quis** ascendet in caelum?”, id **est** Chrīstum **dēdūcere**;

7 aut: ”**Quis** dēscendet in abyssum?”, **hoc** **est** Chrīstum ex mortuīs revocāre.

8 Sed quid dīcit? ”Prope tē **est** verbum, in ōre tuō et in **corde** tuō”; **hoc** **est** verbum fideī, quod **praedicāmus**.

9 Quia sī cōnfiteāris in ōre tuō: ”Dominum **Iēsum**!”, et in **corde** tuō **crēdiderīs** quod Deus illum excitāvit ex mortuīs, salvus **eris**.

10 **Cordē** enim crēditur ad iūstitiam, ōre autem cōnfessiō fit in salūtem.

11 Dīcit enim **Scrīptūra**:

”**Omnis**, quī crēdit in illō, nōn cōnfundētur”.

12 Nōn enim **est** distīnctiō Iūdaeī et Graecī, nam **īdem** Dominus omnium, dīves in omnēs, quī invocant illum:

13 **Omnīs** enim, quīcumque invocāverit **nōmen** Dominī, salvus erit.

14 Quōmodo ergō invocābunt, in quem nōn crēdidērunt? Aut quōmodo crēdent **eī**, quem nōn audiērunt? Quōmodo autem audient **sine** praedicante?

15 Quōmodo vērō praedicābunt **nisi** mittantur? Sīcut scrīptum **est**:

”Quam speciōsī **pedēs** ēvangelīzantium **bona**”.

16 Sed nōn omnēs oboediērunt ēvangeliō; Īsaiās enim dīcit:

”Domine, **quis** crēdidit audītuī nostrō?”.

17 Ergō **fidēs** ex audītū, **audītus** autem per verbum Chrīstī.

18 Sed **dīcō**: Numquid nōn audiērunt? Quīn immō,

in omnem terram exiit **sonus** eōrum,

et in fīnēs **orbis** terrae verba eōrum.

19 Sed **dīcō**: Numquid Isrāēl nōn cognōvit? Prīmus Moȳsēs[\*][moyses] dīcit:

”Ego ad aemulātiōnem vōs addūcam per Nōn gentem:

per gentem īnsipientem ad īram vōs prōvocābō”.

20 Īsaiās autem audet et dīcit: ”**Inventus** sum in nōn quaerentibus mē; **palam** appāruī hīs, quī mē nōn interrogābant”.

21 Ad Isrāēl autem dīcit: ”**Tōtā** **diē** expandī **manūs** meās ad **populum** nōn crēdentem et contrādīcentem”.

## 11

1 **Dīcō** ergō: Numquid repulit Deus **populum** suum? Absit! Nam et ego Israelitā sum, ex sēmine Abraham, tribū Beniamin.

2 Nōn reppulit Deus plēbem suam, quam praescīvit. An **nescītis** in **Eliā** quid dīcit **Scrīptūra**? Quemadmodum interpellat Deum adversus Isrāēl:

3 ”Domine, prophētās tuōs **occīdērunt**, altāria **tua** suffōdērunt, et ego **relictus** sum **sōlus**, et quaerunt animam meam”.

4 Sed quid dīcit illī respōnsum dīvīnum?

”**Relīquī** mihi septem **mīlia** **virōrum**, quī nōn curvāvērunt **genū** Baal”.

5 Sīc ergō et in **hōc** tempore reliquiae secundum ēlēctiōnem grātiae factae sunt. 6 Sī autem **grātia**, iam nōn ex operibus, aliōquīn **grātia** iam nōn **est** **grātia**.

7 Quid ergō? Quod quaerit Isrāēl, **hoc** nōn **est** cōnsecūtus, ēlēctiō autem **cōnsecūta** **est**; cēterī vērō excaecātī sunt,

8 sīcut scrīptum **est**:

”**Dēdit** illīs Deus spīritum **sopōris**,

oculōs, ut nōn videant,

et aurēs, ut nōn audiant,

usque in hodiernum diem”.

9 Et Dāvīd dīcit:

”Fīat **mēnsā** eōrum in laqueum et in captiōnem

et in scandalum et in retribūtiōnem illīs.

10 Obscūrentur oculī eōrum, nē videant,

et dorsum illōrum semper **incurvā**!”.

11 **Dīcō** ergō: Numquid sīc offendērunt, ut caderent? Absit! Sed illōrum cāsū salūs gentibus, ut illī ad aemulātiōnem addūcantur.

12 Quod sī **cāsūs** illōrum dīvitiae sunt mundī, et dēminūtiō eōrum dīvitiae gentium, quantō **magis** plēnitūdō eōrum!

13 Vōbīs autem **dīcō** gentibus: Quantum quidem ego sum gentium apostolus, ministerium meum honōrificō,

14 sī quō **modo** ad aemulandum prōvocem carnem meam et salvōs faciam aliquōs ex illīs.

15 Sī enim āmissiō eōrum reconciliātiō **est** mundī, quae assūmptiō, **nisi** **vīta** ex mortuīs?

16 Quod sī prīmitiae sānctae sunt, et **massā**; et sī rādīx **sānctā**, et rāmī.

17 Quod sī aliquī ex rāmīs frāctī sunt, tū autem, cum oleaster **essēs**, īnsertus **es** in illīs et cōnsocius rādīcis pinguēdinis olīvae **factus** **es**,

18 nōlī glōriārī adversus rāmōs; quod sī **glōriārīs**, nōn tū rādīcem portās, sed rādīx tē.

19 **Dīcēs** ergō: ”Frāctī sunt rāmī, ut ego īnserar”.

20 **Bene**; incrēdulitāte frāctī sunt, tū autem **fide** stās. Nōlī altum sapere, sed timē:

21 sī enim Deus nātūrālibus rāmīs nōn pepercit, nē forte nec tibi parcat.

22 Vidē ergō bonitātem et sevēritātem Deī: in eōs quidem, quī **cecidērunt**, sevēritātem; in tē autem bonitātem Deī, sī **permānserīs** in bonitāte, aliōquīn et tū **excideris**.

23 Sed et illī, sī nōn permānserint in incrēdulitāte, īnserentur; potēns **est** enim Deus iterum **īnserere** illōs!

24 Nam sī tū ex nātūrālī excīsus **es** oleastrō et contrā nātūram īnsertus **es** in bonam olīvam, quantō **magis** hī, quī secundum nātūram sunt, īnserentur suae olīvae.

25 Nōlō enim vōs ignōrāre, frātrēs, mystērium **hoc**, ut nōn **sītis** vōbīs ipsīs sapientēs, quia caecitās ex **parte** contigit in Isrāēl, dōnec plēnitūdō gentium intrāret,

26 et sīc **omnis** Isrāēl salvus fīet, sīcut scrīptum **est**:

”Veniet ex **Sīōn**, quī ēripiat,

āvertet impietātēs ab Iācōb;

27 et **hoc** illīs ā mē testāmentum,

cum abstulerō **peccāta** eōrum”.

28 Secundum ēvangelium quidem inimīcī propter vōs, secundum ēlēctiōnem autem cārissimī propter patrēs;

29 **sine** **paenitentiā** enim sunt **dōna** et vocātiō Deī!

30 Sīcut enim aliquandō vōs nōn crēdidistis Deō, nunc autem misericordiam cōnsecūtī **estis** propter illōrum incrēdulitātem,

31 **ita** et istī nunc nōn crēdidērunt propter vestram misericordiam, ut et ipsī nunc misericordiam cōnsequantur.

32 Conclūsit enim Deus omnēs in incrēdulitātem, ut omnium misereātur!

33 Ō altitūdō dīvitiārum et sapientiae et scientiae Deī! Quam incomprehēnsibilia sunt iūdicia eius, et investīgābilēs viae eius!

34 **Quis** enim cognōvit sēnsum Dominī?

Aut **quis** cōnsiliārius eius fuit?

35 Aut **quis** prior **dēdit** illī,

et retribuētur **eī**?

36 Quoniam ex ipsō et per ipsum et in ipsum omnia. Ipsī **glōria** in saecula. Āmēn.

## 12

1 Obsecrō itaque vōs, frātrēs, per misericordiam Deī, ut exhibeātis **corpora** **vestra** hostiam vīventem, sānctam, Deō placentem, ratiōnābile obsequium vestrum;

2 et nōlīte cōnfōrmārī huic saeculō, sed trānsfōrmāminī renovātiōne **mentis**, ut probētis quid sit voluntās Deī, quid bonum et **bene** placēns et perfectum.

3 **Dīcō** enim per grātiam, quae **data** **est** mihi, omnibus, quī sunt inter vōs, nōn altius sapere quam oportet sapere, sed sapere ad sōbrietātem, ūnīcuique sīcut Deus dīvīsit mēnsūram fideī.

4 Sīcut enim in ūnō corpore **multa** **membra** habēmus, omnia autem **membra** nōn eundem āctum habent,

5 **ita** multī ūnum corpus sumus in Chrīstō, singulī autem alter alterīus **membra**.

6 Habentēs autem dōnātiōnēs secundum grātiam, quae **data** **est** nōbīs, differentēs: sīve prophētīam, secundum ratiōnem fideī;

7 sīve ministerium, in ministrandō; sīve quī docet, in **doctrīnā**;

8 sīve quī exhortātur, in exhortandō; quī tribuit, in simplicitāte; quī **praeest**, in sollicitūdine; quī miserētur, in hilaritāte.

9 Dīlēctiō **sine** simulātiōne. Odientēs **malum**, adhaerentēs bonō;

10 cāritāte frāternitātis invicem dīligentēs, **honōrē** invicem praevenientēs,

11 sollicitūdine nōn pigrī, spīritū ferventēs, Dominō servientēs,

12 spē gaudentēs, in trībulātiōne patientēs, ōrātiōnī īnstantēs,

13 necessitātibus sānctōrum commūnicantēs, hospitālitātem sectantēs.

14 Benedīcite persequentibus; benedīcite et nōlīte **maledīcere**!

15 Gaudēre cum gaudentibus, flēre cum flentibus.

16 Idipsum invicem sentientēs, nōn **alta** sapientēs, sed humilibus cōnsentientēs. Nōlīte **esse** prūdentēs apud vōsmetipsōs.

17 Nūllī **malum** prō **malō** reddentēs; prōvidentēs **bona** **cōram** omnibus hominibus;

18 sī fierī potest, quod ex vōbīs **est**, cum omnibus hominibus pācem habentēs;

19 nōn vōsmetipsōs vindicantēs, cārissimī, sed **date** locum īrae, scrīptum **est** enim: ”Mihi **vindicta**, ego retribuam”, dīcit Dominus.

20 Sed sī ēsurierit inimīcus tuus, cibā illum; sī sitit, pōtum dā illī. **Hoc** enim faciēns, carbōnēs **ignis** congerēs super caput eius.

21 Nōlī vincī ā **mālō**, sed vince in bonō **mālum**.

## 13

1 **Omnis** **anima** potestātibus sublīmiōribus **subdita** sit. Nōn **est** enim potestās **nisi** ā Deō; quae autem sunt, ā Deō ōrdinātae sunt.

2 Itaque, quī resistit potestātī, Deī ōrdinātiōnī resistit; quī autem resistunt ipsī, sibi damnātiōnem acquīrent.

3 Nam prīncipēs nōn sunt timōrī bonō operī sed **malō**. Vīs autem nōn timēre potestātem? Bonum fac, et habēbis laudem ex **illā**;

4 Deī enim **ministra** **est** tibi in bonum. Sī autem **malum** **fēcerīs**, timē; nōn enim **sine** **causā** gladium portat; Deī enim **ministra** **est**, vindex in īram **eī**, quī **malum** agit.

5 Ideō necesse **est** subditōs **esse**, nōn **sōlum** propter īram sed et propter cōnscientiam.

6 Ideō enim et **tribūta** praestātis; ministrī enim Deī sunt in **hōc** ipsum īnstantēs.

7 **Reddite** omnibus **dēbita**: cui tribūtum tribūtum, cui vectīgal vectīgal, cui timōrem timōrem, cui honōrem honōrem.

8 Nēminī quidquam dēbeātis, **nisi** ut invicem dīligātis: quī enim dīligit proximum, lēgem implēvit.

9 Nam: Nōn adulterābis, Nōn **occīdēs**, Nōn fūrāberis, Nōn concupīscēs, et sī quod **est** aliud mandātum, in **hōc** verbō recapitulātur: Dīligēs proximum tuum tamquam tēipsum.

10 Dīlēctiō proximō **malum** nōn operātur; plēnitūdō ergō **lēgis** **est** dīlēctiō.

11 Et **hoc** scientēs tempus, quia **hōrā** **est** iam vōs dē somnō **surgere**; nunc enim propior **est** nōbīs salūs quam cum crēdidimus.

12 Nox prōcessit, diēs autem appropiāvit. Abiciāmus ergō **opera** tenebrārum et induāmur **arma** **lūcīs**.

13 Sīcut in **diē** **honestē** ambulēmus: nōn in cōmissātiōnibus et ēbrietātibus, nōn in cubīlibus et impudīcitiīs, nōn in contentiōne et aemulātiōne;

14 sed induite Dominum **Iēsum** Chrīstum et **carnīs** cūram nē **fēcerītis** in concupiscentiīs.

## 14

1 Īnfirmum autem in **fide** assūmite, nōn in disceptātiō nibus cōgitātiōnum.

2 **Alius** enim crēdit mandūcāre omnia; quī autem īnfirmus **est**, holus mandūcat.

3 **Is** quī mandūcat, nōn mandūcantem nōn spernat; et, quī nōn mandūcat, mandūcantem nōn iūdicet, Deus enim illum assūmpsit.

4 Tū **quis** **es**, quī iūdicēs aliēnum servum? Suō dominō stat aut cadit; stābit autem, potēns **est** enim Dominus **statuere** illum.

5 Nam **alius** iūdicat inter diem et diem, **alius** iūdicat omnem diem; ūnusquisque in suō sēnsū abundet.

6 Quī sapit diem, Dominō sapit; et, quī mandūcat, Dominō mandūcat, grātiās enim agit Deō; et, quī nōn mandūcat, Dominō nōn mandūcat et grātiās agit Deō.

7 Nēmō enim nostrum sibi vīvit, et nēmō sibi moritur; 8 sīve enim vīvimus, Dominō vīvimus, sīve morimur, Dominō morimur. Sīve ergō vīvimus, sīve morimur, Dominī sumus.

9 In **hōc** enim Chrīstus et mortuus **est** et vīxit, ut et mortuōrum et vīvōrum dominētur.

10 Tū autem, quid iūdicās frātrem tuum? Aut tū, quārē spernis frātrem tuum? Omnēs enim stābimus ante tribūnal Deī;

11 scrīptum **est** enim:

”Vīvō ego, dīcit Dominus,

mihi flectētur omne **genu**,

et **omnis** **lingua** cōnfitēbitur Deō”.

12 Itaque ūnusquisque nostrum prō sē ratiōnem reddet Deō.

13 Nōn ergō amplius invicem iūdicēmus, sed **hoc** **iūdicāte** **magis**, nē pōnātis offendiculum frātrī vel scandalum.

14 Sciō et certus sum in Dominō Iēsū, quia nihil commūne per sēipsum, **nisi** **eī**, quī exīstimat quid commūne **esse**, illī commūne **est**.

15 Sī enim propter cibum frāter tuus contrīstātur, iam nōn secundum cāritātem ambulās. Nōlī cibō tuō illum **perdere**, prō quō Chrīstus mortuus **est**!

16 Nōn ergō blasphēmētur bonum vestrum!

17 Nōn **est** enim rēgnum Deī **ēsca** et **pōtus**, sed **iūstitia** et pāx et gaudium in Spīritū Sānctō;

18 quī enim in **hoc** servit Chrīstō, **placet** Deō et probātus **est** hominibus.

19 Itaque, quae **pācīs** sunt, sectēmur et quae aedificātiōnis sunt in invicem.

20 Nōlī propter ēscam **dēstruere** opus Deī! Omnia quidem **munda** sunt, sed **malum** **est** hominī, quī per offendiculum mandūcat.

21 Bonum **est** nōn mandūcāre carnem et nōn **bibere** vīnum neque id, in quō frāter tuus offendit.

22 Tū, quam fidem habēs, **penes** tēmetipsum habē **cōram** Deō. Beātus, quī nōn iūdicat sēmetipsum in eō quod probat.

23 Quī autem discernit sī mandūcāverit, damnātus **est**, quia nōn ex **fide**; omne autem, quod nōn ex **fide**, peccātum **est**.

## 15

1 Dēbēmus autem nōs fir miōrēs imbēcillitātēs infir mōrum sustinēre et nōn nōbīs **placēre**.

2 Ūnusquisque nostrum proximō placeat in bonum ad aedificātiōnem;

3 etenim Chrīstus nōn sibi placuit, sed sīcut scrīptum **est**: ”Improperia improperantium tibi **cecidērunt** super mē”.

4 Quaecumque enim anteā **scrīpta** sunt, ad nostram doctrīnam **scrīpta** sunt, ut per patientiam et cōnsōlātiōnem Scrīptūrārum spem habeāmus.

5 Deus autem patientiae et sōlāciī det vōbīs idipsum sapere in alterutrum secundum Chrīstum **Iēsum**,

6 ut ūnanimēs ūnō ōre glōrificētis Deum et Patrem Dominī nostrī Iēsū Chrīstī.

7 Propter quod suscipite invicem, sīcut et Chrīstus suscēpit vōs, in glōriam Deī.

8 **Dīcō** enim Chrīstum ministrum fuisse circumcīsiōnis propter vēritātem Deī ad cōnfirmandās prōmissiōnēs patrum;

9 gentēs autem propter misericordiam glōrificāre Deum, sīcut scrīptum **est**:

”Propter **hoc** cōnfitēbor tibi in gentibus et nōminī tuō cantābō”.

10 Et iterum dīcit: ”Laetāminī, gentēs, cum plēbe eius”.

11 Et iterum:

”**Laudāte**, omnēs gentēs, Dominum,

et magnificent eum omnēs **populī**”.

12 Et rūrsus Īsaiās ait:

”Erit rādīx Iesse,

et quī exsurget **regere** gentēs:

in eō gentēs spērābunt”.

13 Deus autem speī repleat vōs omnī gaudiō et pāce in crēdendō, ut abundētis in spē in virtūte **Spīritus** Sānctī.

14 Certus sum autem, frātrēs meī, et ego ipse dē vōbīs, quoniam et ipsī plēnī **estis** bonitāte, replētī omnī **scientiā**, **ita** ut possītis et alterutrum monēre.

15 Audācius autem scrīpsī vōbīs ex **parte**, tamquam in memoriam vōs redūcēns propter grātiam, quae **data** **est** mihi ā Deō,

16 ut sim minister Chrīstī Iēsū ad gentēs, cōnsecrāns ēvangelium Deī, ut fīat oblātiō gentium **accepta**, **sānctificāta** in Spīritū Sānctō.

17 Habeō igitur glōriātiōnem in Chrīstō Iēsū ad Deum;

18 nōn enim audēbō aliquid loquī eōrum, quae per mē nōn effēcit Chrīstus in oboedientiam gentium, verbō et factīs,

19 in virtūte signōrum et prōdigiōrum, in virtūte **Spīritus**, **ita** ut ab Ierusālem et per circuitum usque in Illyricum replēverim ēvangelium Chrīstī,

20 sīc autem contendēns **praedicāre** ēvangelium, nōn ubi **nōminātus** **est** Chrīstus, nē super aliēnum fundāmentum aedificārem,

21 sed sīcut scrīptum **est**:

”Quibus nōn **est** annūntiātum dē eō, vidēbunt;

et, quī nōn audiērunt, intellegent”.

22 Propter quod et impediēbar plūrimum venīre ad vōs;

23 nunc vērō ulterius locum nōn habēns in hīs regiōnibus, cupiditātem autem habēns veniendī ad vōs ex multīs iam annīs,

24 cum in Hispāniam proficīscī coeperō, spērō enim quod praeteriēns videam vōs et ā vōbīs dēdūcar illūc, sī vōbīs prīmum ex **parte** fruitus fuerō.

25 Nunc autem proficīscor in Ierusālem ministrāre sānctīs;

26 probāvērunt enim **Macedonia** et **Achāia** commūnicātiōnem aliquam facere in pauperēs sānctōrum, quī sunt in Ierusālem.

27 Placuit enim eīs, et dēbitōrēs sunt eōrum; nam sī spīritālibus eōrum commūnicāvērunt gentēs, dēbent et in carnālibus ministrāre eīs.

28 **Hoc** igitur cum cōnsummāverō et assignāverō eīs frūctum hunc, proficīscar per vōs in Hispāniam;

29 sciō autem quoniam veniēns ad vōs, in **abundantiā** benedictiōnis Chrīstī veniam.

30 Obsecrō autem vōs, frātrēs, per Dominum nostrum **Iēsum** Chrīstum et per cāritātem **Spīritus**, ut concertēminī mēcum in ōrātiōnibus prō mē ad Deum,

31 ut **līberer** ab īnfidēlibus, quī sunt in **Iūdaeā**, et ministerium meum prō Ierusālem acceptum sit sānctīs,

32 ut veniēns ad vōs in gaudiō per voluntātem Deī refrīgerer vōbīscum.

33 Deus autem **pācis** sit cum omnibus vōbīs. Āmēn.

## 16

1 Commendō autem vōbīs Phoebēm sorōrem nostram, quae **est** **ministra** ecclēsiae, quae **est** **Cenchrēis**,

2 ut eam suscipiātis in Dominō **dignē** sānctīs et assistātis **eī** in quōcumque negōtiō vestrī indiguerit; etenim **ipsa** astitit multīs et mihi ipsī.

3 **Salūtāte** Prīscam et Aquilam adiūtōrēs meōs in Chrīstō Iēsū,

4 quī prō **animā** **meā** suās cervīcēs supposuērunt, quibus nōn **sōlus** ego grātiās agō sed et cūnctae ecclēsiae gentium;

5 et domesticam eōrum ecclēsiam.

**Salūtātē** Epaenētum dīlēctum mihi, prīmitiās Asiae in Chrīstō.

6 **Salūtātē** **Mariam**, quae multum labōrāvit in vōbīs.

7 **Salūtāte** Andronīcum et Iuniam cognātōs meōs et concaptīvōs meōs, quī sunt nōbilēs in apostolīs, quī et ante mē fuērunt in Chrīstō.

8 **Salūtāte** Ampliātum dīlēctissimum mihi in Dominō.

9 **Salūtāte** Urbānum adiūtōrem nostrum in Chrīstō et Stachyn dīlēctum meum.

10 **Salūtāte** Apellem **probatum** in Chrīstō. **Salūtātē** eōs, quī sunt ex Aristobūlī.

11 **Salūtāte** Herōdiōnem cognātum meum. **Salūtātē** eōs, quī sunt ex Narcissī, quī sunt in Dominō.

12 **Salūtāte** Tryphaenam et Tryphosam, quae labōrant in Dominō. **Salūtātē** Persīdam cārissimam, quae multum labōrāvit in Dominō.

13 **Salūtāte** Rūfum ēlēctum in Dominō et mātrem eius et meam.

14 **Salūtātē** Asyncritum, Phlegonta, Hermēn, Patrobam, Hermam et, quī cum eīs sunt, frātrēs.

15 **Salūtāte** Philologum et Iūliam, Nēreum et sorōrem eius et Olympam et omnēs, quī cum eīs sunt, sānctōs.

16 **Salūtātē** invicem in ōsculō sānctō. Salūtant vōs omnēs ecclēsiae Chrīstī.

17 Rogō autem vōs, frātrēs, ut observētis eōs, quī dissēnsiōnēs et offendicula praeter doctrīnam, quam vōs didicistis, faciunt, et **dēclīnātē** ab illīs;

18 huiusmodī enim Dominō nostrō Chrīstō nōn serviunt sed suō ventrī, et per dulcēs sermōnēs et benedictiōnēs sēdūcunt **corda** innocentium.

19 **Vestra** enim **oboedientia** ad omnēs **pervēnit**; gaudeō igitur in vōbīs, sed volō vōs sapientēs **esse** in bonō et simplicēs in **mālō**.

20 Deus autem **pācis** conteret Satānam sub pedibus vestrīs vēlōciter.

**Grātia** Dominī nostrī Iēsū vōbīscum.

21 Salūtat vōs Tīmotheus adiūtor meus et Lūcius et **Iāsōn** et Sosipater cognātī meī.

22 Salūtō vōs ego Tertius, quī scrīpsī epistulam in Dominō.

23 Salūtat vōs Gāius hospes meus et ūniversae ecclēsiae. Salūtat vōs Erastus arcārius cīvitātis et Quārtus frāter.

(24) 25 **Ēī** autem, quī potēns **est** vōs cōnfirmāre iuxtā ēvangelium meum et praedicātiōnem Iēsū Chrīstī secundum revēlātiōnem mystēriī temporibus aeternīs tacitī,

26 manifestātī autem nunc, et per scrīptūrās Prophētārum secundum praeceptum aeternī Deī ad oboedītiōnem fideī in cūnctīs gentibus patefactī,

27 **sōlī** sapientī Deō per **Iēsum** Chrīstum, cui **glōria** in saecula. Āmēn.

[moyses]: <Ambiguous Forms.md#moyses>
