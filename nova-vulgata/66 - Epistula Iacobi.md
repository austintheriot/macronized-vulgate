# **EPISTULA** IACOBĪ

[1](#1) [2](#2) [3](#3) [4](#4) [5](#5)

## 1

1 Iacobus, Deī et Dominī Iēsū Chrīstī servus, duodecim tribubus, quae sunt in dispersiōne, salūtem.

2 Omne gaudium **exīstimāte**, frātrēs meī, cum in tentātiōnibus variīs **incīderītis**,

3 scientēs quod **probātiō** fideī vestrae patientiam operātur;

4 **patientia** autem opus perfectum habeat, ut **sītis** perfectī et integrī, in nūllō dēficientēs.

5 Sī **quis** autem vestrum indiget **sapientia**, postulet ā Deō, quī dat omnibus affluenter et nōn improperat, et dabitur **eī**.

6 Postulet autem in **fide** nihil haesitāns; quī enim haesitat, **similis** **est** flūctuī **maris**, quī ā ventō movētur et circumfertur.

7 Nōn ergō aestimet homō ille quod accipiat aliquid ā Dominō,

8 vir duplex animō, incōnstāns in omnibus viīs **suīs**.

9 Glōriētur autem frāter **humilis** in exaltātiōne **suā**,

10 dīves autem in **humilitāte** **suā**, quoniam sīcut flōs fēnī trānsībit.

11 **Exortus** **est** enim sōl cum ārdōre et ārefēcit fēnum, et flōs eius **dēcidit**, et decor **vultūs** eius dēperiit; **ita** et dīves in itineribus **suīs** marcēscet.

12 Beātus vir, quī suffert tentātiōnem, quia, cum probātus fuerit, accipiet corōnam vītae, quam reprōmīsit Deus dīligentibus sē.

13 Nēmō, cum tentātur, **dīcat**: ”Ā Deō tentor”; Deus enim nōn tentātur **malīs**, ipse autem nēminem tentat.

14 Ūnusquisque vērō tentātur ā **concupiscentiā** **suā** abstractus et **illēctus**;

15 dein **concupiscentia**, cum concēperit, **parit** peccātum; peccātum vērō, cum cōnsummātum fuerit, generat mortem.

16 Nōlīte errāre, frātrēs meī dīlēctissimī.

17 Omne datum optimum et omne dōnum perfectum dē sūrsum **est**, dēscendēns ā Patre lūminum, apud quem nōn **est** trānsmūtātiō nec vicissitūdinis obumbrātiō.

18 **Voluntāriē** genuit nōs verbō vēritātis, ut sīmus prīmitiae quaedam creātūrae eius.

19 **Scītis**, frātrēs meī dīlēctī. Sit autem **omnis** homō vēlōx ad audiendum, tardus autem ad loquendum et tardus ad īram;

20 **īra** enim **virī** iūstitiam Deī nōn operātur.

21 Propter quod abicientēs omnem immunditiam et abundantiam malitiae, in mānsuētūdine suscipite īnsitum verbum, quod potest salvāre animās vestrās.

22 **Ēstote** autem factōrēs verbī et nōn audītōrēs tantum fallentēs vōsmetipsōs.

23 Quia sī **quis** audītor **est** verbī et nōn factor, **hic** comparābitur **virō** cōnsīderantī vultum nātīvitātis suae in speculō;

24 cōnsīderāvit enim sē et abiit, et statim **oblītus** **est** **quālis** fuerit.

25 Quī autem perspexerit in **lēge** **perfectā** lībertātis et permānserit, nōn audītor oblīviōsus **factus** sed factor **operis**, **hic** beātus in factō suō erit.

26 Sī **quis** putat sē religiōsum **esse**, nōn frēnō circumdūcēns linguam suam sed sēdūcēns cor suum, huius **vāna** **est** religiō.

27 Religiō **munda** et **immaculāta** apud Deum et Patrem haec **est**: vīsitāre pūpillōs et viduās in trībulātiōne eōrum, immaculātum sē cūstōdīre ab **hōc** saeculō.

## 2

1 Frātrēs meī, nōlīte in **persōnā** rum acceptiōne habēre fidem Dominī nostrī Iēsū Chrīstī glōriae.

2 Etenim, sī introierit in synagōgam vestram vir aureum ānulum habēns in veste **candidā**, introierit autem et pauper in sordidō habitū,

3 et intendātis in eum, quī **indūtus** **est** veste **praeclārā**, et **dīxerītis**: ”Tū **sēde** **hīc** **bene**”, pauperī autem **dicātīs**: ”Tū stā **illīc** aut **sēde** sub scabellō meō”;

4 **nōnne** **iūdicātis** apud vōsmetipsōs et factī **estis** iūdicēs cōgitātiōnum inīquārum?

5 **Audīte**, frātrēs meī dīlēctissimī. **Nōnne** Deus ēlēgit, quī pauperēs sunt mundō, dīvitēs in **fide** et hērēdēs rēgnī, quod reprōmīsit dīligentibus sē?

6 Vōs autem exhonōrāstis pauperem. **Nōnne** dīvitēs opprimunt vōs et ipsī trahunt vōs ad iūdicia?

7 **Nōnne** ipsī blasphēmant bonum **nōmen**, quod invocātum **est** super vōs?

8 Sī tamen lēgem perficitis rēgālem secundum Scrīptūram: ”Dīligēs proximum tuum sīcut tēipsum”, **bene** facitis;

9 sī autem **persōnās** accipitis, peccātum operāminī, redargūtī ā **lēge** quasi trānsgressōrēs.

10 Quīcumque autem **tōtam** lēgem servāverit, offendat autem in ūnō, **factus** **est** omnium reus.

11 Quī enim dīxit: ”Nōn moechāberis”, dīxit et: ”Nōn **occīdēs**”; quod sī nōn **moechāris**, **occīdis** autem, **factus** **es** trānsgressor **lēgis**.

12 Sīc loquiminī et sīc facite sīcut per lēgem lībertātis iūdicandī.

13 Iūdicium enim **sine** **misericordiā** illī, quī nōn fēcit misericordiam; superexsultat **misericordia** iūdiciō.

14 Quid prōderit, frātrēs meī, sī fidem **quis** **dīcat** sē habēre, **opera** autem nōn habeat? Numquid poterit **fidēs** salvāre eum?

15 Sī frāter aut soror nūdī sunt et indigent **vīctū** cotīdiānō,

16 **dicat** autem aliquis dē vōbīs illīs: ”**Īte** in pāce, calefaciminī et saturāminī”, nōn **dederītis** autem eīs, quae **necessāria** sunt corporis, quid prōderit?

17 Sīc et **fidēs**, sī nōn habeat **opera**, **mortua** **est** in sēmet**ipsa**.

18 Sed **dīcet** **quis**: ”Tū fidem habēs, et ego **opera** habeō”. Ostende mihi fidem tuam **sine** operibus, et ego tibi ostendam ex operibus meīs fidem.

19 Tū crēdis quoniam ūnus **est** Deus? **Bene** **facis**; et daemonēs crēdunt et contremīscunt!

20 Vīs autem scīre, ō homō **inānis**, quoniam **fidēs** **sine** operibus **ōtiōsa** **est**?

21 Abraham, pater noster, **nōnne** ex operibus **iustificātus** **est** offerēns Isaac fīlium suum super altāre?

22 Vidēs quoniam **fidēs** cooperābātur operibus illīus, et ex operibus **fidēs** **cōnsummāta** **est**;

23 et **supplēta** **est** **Scrīptūra** dīcēns: ”Crēdidit Abraham Deō, et reputātum **est** illī ad iūstitiam”, et amīcus Deī appellātus **est**.

24 Vidētis quoniam ex operibus iustificātur homō et nōn ex **fide** tantum.

25 Similiter autem et Rahab, meretrīx **nōnne** ex operibus **iustificāta** **est** suscipiēns nūntiōs et **alia** **via** ēiciēns?

26 Sīcut enim corpus **sine** spīritū ēmortuum **est**, **ita** et **fidēs** **sine** operibus **mortua** **est**.

## 3

1 Nōlīte plūrēs magistrī fierī, fra trēs meī, scientēs quoniam maius iūdicium accipiēmus.

2 In multīs enim offendimus omnēs. Sī **quis** in verbō nōn offendit, **hic** **perfectus** **est** vir, potēns etiam frēnō **circumdūcere** **tōtum** corpus.

3 Sī autem equōrum frēnōs in **ōra** mittimus ad oboediendum nōbīs, et omne corpus illōrum **circumferimus**.

4 Ecce et nāvēs, cum tam magnae sint et ā ventīs validīs minentur, circumferuntur ā minimō gubernāculō, ubi **impetus** **dīrigentis** voluerit;

5 **ita** et **lingua** modicum quidem membrum **est** et **magna** exsultat. Ecce quantus **ignis** quam magnam silvam incendit!

6 Et **lingua** **ignis** **est**, ūniversitās inīquitātis; **lingua** cōnstituitur in membrīs nostrīs, quae maculat **tōtum** corpus et īnflammat rotam nātīvitātis et īnflammātur ā **gehennā**.

7 **Omnīs** enim **nātūra** et bēstiārum et volucrum et serpentium et etiam cētōrum domātur et **domita** **est** ā **nātūrā** **hūmānā**;

8 linguam autem nūllus hominum domāre potest, inquiētum **malum**, **plēnā** venēnō mortiferō.

9 In **ipsā** benedīcimus Dominum et Patrem et in **ipsā** maledīcimus hominēs, quī ad similitūdinem Deī factī sunt;

10 ex ipsō ōre prōcēdit benedictiō et maledictiō. Nōn oportet, frātrēs meī, haec **ita** fierī.

11 Numquid fōns dē eōdem forāmine ēmānat dulcem et amāram aquam?

12 Numquid potest, frātrēs meī, **fīcus** olīvās facere, aut **vītis** **fīcus**? Neque **salsa** dulcem potest facere aquam.

13 **Quis** sapiēns et disciplīnātus inter vōs? Ostendat ex **bonā** conversātiōne operātiōnem suam in mānsuētūdine sapientiae.

14 Quod sī zēlum amārum habētis et contentiōnēs in cordibus vestrīs, nōlīte glōriārī et mendācēs **esse** adversus vēritātem.

15 Nōn **est** **ista** **sapientia** dēsūrsum dēscendēns, sed **terrēna**, **animālis**, **diabolica**;

16 ubi enim zēlus et contentiō, ibi **incōnstantia** et omne opus prāvum.

17 Quae autem dēsūrsum **est** **sapientia** prīmum quidem **pudīca** **est**, deinde **pācifica**, **modesta**, **suādibilis**, **plēnā** **misericordiā** et frūctibus bonīs, nōn iūdicāns, **sine** simulātiōne;

18 **frūctus** autem iūstitiae in pāce sēminātur facientibus pācem.

## 4

1 Unde **bella** et unde **lītēs** in vōbīs? **Nōnne** hinc, ex concupī scentīīs vestrīs, quae mīlitant in membrīs vestrīs?

2 Concupīscitis et nōn habētis; **occīditis** et **zēlātis** et nōn potestis adipīscī; **lītigātis** et **belligerātis**. Nōn habētis, propter quod nōn **postulātis**;

3 **petitis** et nōn accipitis, eō quod **male** **petitis**, ut in concupiscentiīs vestrīs īnsūmātis.

4 Adulterī, **nescītis** quia **amīcitiā** huius mundī **inimīca** **est** Deī?

Quīcumque ergō voluerit amīcus **esse** saeculī huius, inimīcus Deī cōnstituitur.

5 Aut **putātis** quia ināniter **Scrīptūra** **dīcat**: ”Ad invidiam concupīscit **Spīritus**, quī inhabitat in nōbīs?”.

6 Maiōrem autem dat grātiam; propter quod dīcit:

”Deus superbīs resistit,

humilibus autem dat grātiam”.

7 Subiciminī igitur Deō; resistite autem Diabolō, et fugiet ā vōbīs.

8 **Appropiātē** Deō, et appropinquābit vōbīs. **Ēmundāte** **manūs**, peccātōrēs; et **pūrificāte** **corda**, duplicēs animō.

9 Miserī **ēstote** et lūgēte et **plōrāte**; **rīsus** vester in lūctum convertātur, et gaudium in maerōrem.

10 Humiliāminī in cōnspectū Dominī, et exaltābit vōs.

11 Nōlīte **dētrahere** alterutrum, frātrēs; quī dētrahit frātrī, aut quī iūdicat frātrem suum, dētrahit **legī** et iūdicat lēgem; sī autem iūdicās lēgem, nōn **es** factor **lēgis** sed iūdex.

12 Ūnus **est** lēgislātor et iūdex, quī potest salvāre et **perdere**; tū autem **quis** **es**, quī iūdicās proximum?

13 Age nunc, quī dīcitis: ”Hodiē aut crāstinō ībimus in illam cīvitātem et faciēmus quidem ibi annum et mercābimur et lucrum faciēmus”;

14 quī **ignōrātis**, quae erit in crāstinum **vītā** **vestrā**! Vapor enim **estis** ad modicum **parēns**, deinceps exterminātur;

15 prō eō ut **dicātis**: ”Sī Dominus voluerit, et vīvēmus et faciēmus **hoc** aut illud”.

16 Nunc autem glōriāminī in superbiīs vestrīs; **omnis** glōriātiō **tālis** **maligna** **est**.

17 Scientī igitur bonum facere et nōn facientī, peccātum **est** illī!

## 5

1 Age nunc, dīvitēs, **plōrāte** ulū lantēs in miseriīs, quae adve nient vōbīs.

2 Dīvitiae vestrae putrefactae sunt, et vestīmenta **vestra** ā tineīs comesta sunt,

3 aurum et argentum vestrum aerugīnāvit, et aerūgō eōrum in testimōnium vōbīs erit et mandūcābit carnēs vestrās sīcut **ignīs**: thēsaurizāstis in novissimīs diēbus.

4 Ecce mercēs operāriōrum, quī messuērunt regiōnēs vestrās, quae **fraudāta** **est** ā vōbīs, clāmat, et clāmōrēs eōrum, quī messuērunt, in aurēs Dominī Sabaoth introiērunt.

5 Epulātī **estis** super terram et in luxuriīs fuistis, ēnūtrīstis **corda** **vestra** in **diē** occīsiōnis.

6 Addīxistis, **occīdistis** iūstum. Nōn resistit vōbīs.

7 Patientēs igitur **ēstote**, frātrēs, usque ad adventum Dominī. Ecce **agricola** exspectat pretiōsum frūctum terrae, patienter ferēns, dōnec accipiat imbrem temporāneum et sērōtinum.

8 Patientēs **ēstote**, et vōs, **cōnfirmātē** **corda** **vestra**, quoniam **adventus** Dominī appropinquāvit.

9 Nōlīte **ingemīscere**, frātrēs, in alterutrum, ut nōn iūdicēminī; ecce iūdex ante iānuam assistit.

10 Exemplum accipite, frātrēs, labōris et patientiae prophētās, quī locūtī sunt in nōmine Dominī.

11 Ecce beātificāmus eōs, quī sustinuērunt; sufferentiam Iob audīstis et fīnem Dominī vīdistis, quoniam misericors **est** Dominus et miserātor.

12 Ante omnia autem, frātrēs meī, nōlīte iūrāre neque per caelum neque per terram, neque aliud quodcumque iūrāmentum; sit autem vestrum ”**Est**” **est**, et ”Nōn” nōn, **utī** nōn sub iūdiciō **dēcidātis**.

13 Trīstātur aliquis vestrum? Ōret. Aequō animō **est**? Psāllat.

14 Īnfirmātur **quis** in vōbīs? Advocet presbyterōs ecclēsiae, et ōrent super eum, unguentēs eum oleō in nōmine Dominī.

15 Et ōrātiō fideī salvābit īnfirmum, et **allevābit** eum Dominus; et sī **peccāta** operātus fuerit, dīmittentur **eī**.

16 Cōnfitēminī ergō alterutrum **peccāta** et **ōrāte** prō invicem, ut sānēminī. Multum enim valet dēprecātiō iūstī operāns.

17 **Ēlias** homō erat **similis** nōbīs **passibilis** et ōrātiōne ōrāvit, ut nōn plueret, et nōn pluit super terram annōs trēs et mēnsēs sex;

18 et rūrsum ōrāvit, et caelum **dedit** pluviam, et **terra** germināvit frūctum suum.

19 Frātrēs meī, sī **quis** ex vōbīs errāverit ā vēritāte, et converterit **quis** eum,

20 scīre dēbet quoniam, quī convertī fēcerit peccātōrem ab errōre viae eius, salvābit animam suam ā morte et operiet multitūdinem peccātōrum.


