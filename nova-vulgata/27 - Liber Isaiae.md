# **LIBER** ĪSAIAE

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24) [25](#25) [26](#26)

[27](#27) [28](#28) [29](#29) [30](#30) [31](#31) [32](#32) [33](#33) [34](#34) [35](#35) [36](#36) [37](#37) [38](#38) [39](#39) [40](#40) [41](#41) [42](#42) [43](#43) [44](#44) [45](#45) [46](#46) [47](#47) [48](#48) [49](#49) [50](#50)

[51](#51) [52](#52) [53](#53) [54](#54) [55](#55) [56](#56) [57](#57) [58](#58) [59](#59) [60](#60) [61](#61) [62](#62) [63](#63) [64](#64) [65](#65) [66](#66)

## 1

1 **Visiō** Īsaiae fīliī Amōs, quam vīdit super Iūdam et Ierusālem in diēbus Oziae, Ioatham, Achaz, Ezechiae rēgum Iūdae.

2 **Audīte**, caelī, et auribus percipe, **terra**,

quoniam Dominus **locūtus** **est**:

”Fīliōs ēnūtrīvī et exaltāvī,

ipsī autem sprēvērunt mē.

3 Cognōvit bōs possessōrem suum,

et asinus praesēpe dominī **suī**;

Isrāēl nōn cognōvit,

**populus** meus nōn intellēxit”.

4 Vae gentī peccātrīcī,

**populō** gravī inīquitāte,

sēminī nēquam, fīliīs **scelerātīs**!

Dērelīquērunt Dominum,

blasphēmāvērunt Sānctum Isrāēl,

abaliēnātī sunt retrōrsum.

5 Super quō percutiēminī vōs **ultrā**,

addentēs praevāricātiōnem?

Omne caput languidum,

et omne cor maerēns.

6 Ā **plantā** **pedis** usque ad verticem

nōn **est** in eō sānitās;

vulnus et līvor et **plāga** tumēns

nōn **est** **circumligāta**

nec **cūrāta** medicāmine neque **fōta** oleō.

7 **Terra** **vestra** **dēserta**,

cīvitātēs vestrae succēnsae ignī;

regiōnem vestram **cōram** vōbīs aliēnī dēvorant,

et dēsōlābitur sīcut in vastitāte hostīlī.

8 Et dērelinquētur **fīlia** **Sīōn**

ut umbrāculum in **vīneā**,

sīcut tugurium in cucumerāriō,

sīcut cīvitās, quae **obsessa** **est**.

9 **Nīsī** Dominus exercituum relīquisset nōbīs sēmen,

quasi **Sodoma** fuissēmus

et quasi **Gomorrā** similēs **essēmus**.

10 **Audīte** verbum Dominī,

prīncipēs Sodomōrum;

percipite auribus lēgem Deī nostrī, **populus** Gomorrae.

11 ”Quō mihi multitūdinem victimārum vestrārum?,

dīcit Dominus.

Plēnus sum holocaustīs arietum

et adipe pinguium;

et sanguinem vitulōrum

et agnōrum et hircōrum nōluī.

12 Cum **vēnerītis** ante cōnspectum meum,

**quis** quaesīvit haec dē manibus vestrīs,

ut ambulārētis in ātriīs meīs?

13 Nē afferātis **ultrā** sacrificium vānum;

abōminātiō mihi incēnsum,

**neomēnia** et sabbatum et **conventus**;

nōn feram scelus cum coetū sollemnī;

14 calendās vestrās et sollemnitātēs vestrās ōdīvit **anima** **mea**,

**facta** sunt mihi **molesta**, labōrāvī sustinēns.

15 Et cum **extenderītis** **manūs** vestrās,

āvertam oculōs meōs ā vōbīs;

et cum **multiplicāveritis** ōrātiōnem,

nōn exaudiam:

**manus** enim vestrae sanguine plēnae sunt.

16 Lavāminī, mundī **ēstote**,

auferte **mālum** cōgitātiōnum vestrārum ab oculīs meīs;

**quiēscite** **agere** **perversē**,

17 discite benefacere:

quaerite iūdicium, subvenīte oppressō,

**iūdicātē** pūpillō, dēfendite viduam.

18 Et venīte, et iūdiciō contendāmus,

dīcit Dominus.

Sī fuerint **peccāta** **vestra** ut coccinum,

quasi nix dealbābuntur;

et, sī fuerint **rubra** quasi vermiculus,

velut **lānā** erunt.

19 Sī **voluerītis** et **audierītis**,

**bona** terrae comedētis;

20 quod sī **nōluerītis** et mē ad īrācundiam **prōvocāveritis**,

gladius dēvorābit vōs,

quia **os** Dominī locūtum **est**”.

21 Quōmodo **facta** **est** meretrīx

cīvitās **fidēlis**, **plēna** iūdiciī?

**Iūstitia** habitāvit in **eā**,

nunc autem homicīdae.

22 Argentum tuum versum **est** in scōriam,

vīnum tuum mixtum **est** **aqua**;

23 prīncipēs tuī īnfidēlēs, sociī fūrum:

omnēs dīligunt **mūnera**, sequuntur retribūtiōnēs,

pūpillō nōn iūdicant, et **causa** viduae nōn ingreditur ad illōs.

24 Propter **hoc** ait Dominus, Deus exercituum, **Fortis** Isrāēl:

”Heu, cōnsōlābor super hostibus meīs

et vindicābor dē inimīcīs meīs.

25 Et convertam **manum** meam ad tē

et excoquam ad pūrum scōriam tuam

et auferam omne stannum tuum.

26 Et restituam iūdicēs tuōs, ut fuērunt prius,

et cōnsiliāriōs tuōs sīcut antīquitus;

post haec vocāberis Cīvitās iūstitiae, Urbs **fidēlis**”.

27 **Sīōn** in iūdiciō redimētur

et, quī in **eā** reversī sunt, in **iūstitiā**.

28 Erit autem **ruīna** scelestīs et peccātōribus simul;

et, quī dērelīquērunt Dominum, cōnsūmentur.

29 Cōnfundēminī enim terebinthīs, in quibus dēlectātī **estis**,

et ērubēscētis super hortīs, quōs ēlēgistis.

30 Nam eritis velut **quercus**, dēfluentibus foliīs,

et velut hortus absque **aquā**;

31 et erit fortitūdō **vestra** ut **favīlla** stuppae,

et opus eius quasi **scintilla**,

et succendētur utrumque simul, et nōn erit quī exstinguat.

## 2

1 Verbum, quod vīdit Īsaiās fīlius Amōs super Iūdam et Ierusālem.

2 Et erit in novissimīs diēbus

**praeparātus** mōns **domūs** Dominī in vertice montium,

et ēlevābitur super collēs;

et fluent ad eum omnēs gentēs.

3 Et ībunt **populī** multī et **dīcent**:

”Venīte, et ascendāmus ad montem Dominī,

ad domum Deī Iācōb,

ut doceat nōs viās suās,

et ambulēmus in sēmitīs eius”;

quia dē **Sīōn** exībit lēx,

et verbum Dominī dē Ierusālem.

4 Et iūdicābit gentēs

et arguet **populōs** multōs;

et cōnflābunt gladiōs suōs in vomerēs

et lanceās suās in falcēs;

nōn **levābit** gēns contrā gentem gladium,

nec exercēbuntur **ultrā** ad proelium.

5 **Domūs** Iācōb, venīte,

et ambulēmus in lūmine Dominī.

6 Prōiēcistī enim **populum** tuum, domum Iācōb,

quia replētī sunt hariolīs orientālibus

et augurēs habuērunt ut Philisthim

et **manūs** aliēnīs porrigunt.

7 **Replēta** **est** **terra** eius argentō et aurō,

et nōn **est** **fīnis** thēsaurōrum eius;

8 et **replēta** **est** **terra** eius equīs,

et innumerābilēs quadrīgae eius;

et **replēta** **est** **terra** eius īdōlīs:

opus manuum suārum adōrāvērunt,

quod fēcērunt digitī eōrum.

9 Et incurvāvit sē homō,

et humiliātus **est** vir:

nē dīmittās eīs.

10 Ingredere in petram, **abscondēre** in pulvere

ā faciē timōris Dominī et ā **glōriā** maiestātis eius.

11 Oculī sublīmēs hominis humiliābuntur,

et incurvābitur altitūdō **virōrum**;

exaltābitur autem Dominus **sōlus** in **diē** **illa**.

12 Quia diēs Dominī exercituum

super omnem superbum et excelsum

et super omnem arrogantem, et humiliābitur;

13 et super omnēs cedrōs **Libanī** sublīmēs et ērēctās

et super omnēs **quercūs** Basān

14 et super omnēs montēs excelsōs

et super omnēs collēs ēlevātōs

15 et super omnem turrim excelsam

et super omnem mūrum mūnītum

16 et super omnēs nāvēs Tharsis

et super omnia nāvigia **pulchra**.

17 Et incurvābitur sublīmitās hominum,

et humiliābitur altitūdō **virōrum**;

et ēlevābitur Dominus **sōlus** in **diē** **illa**,

18 et īdōla **penitus** conterentur.

19 Et introībunt in spēluncās petrārum

et in vorāginēs terrae

ā faciē formīdinis Dominī et ā **glōriā** maiestātis eius,

cum surrēxerit percutere terram.

20 In **diē** **illa** prōiciet homō īdōla **sua** **argentea** et simulācra **sua** **aurea**, quae fēcerat sibi, ut adōrāret, ad talpās et vespertīliōnēs.

21 Et ingrediētur scissūrās petrārum et cavernās saxōrum ā faciē formīdinis Dominī et ā **glōriā** maiestātis eius, cum surrēxerit percutere terram.

22 **Quiēscite** ergō ab homine, cuius **spīritus** in nāribus eius. Quantī enim aestimābitur ipse?

## 3

1 Ecce enim Dominātor, Dominus exercituum,

aufert ā Ierusālem et ā **Iūdā** rōbur et praesidium,

omne rōbur **pānis** et omne rōbur aquae,

2 fortem et **virum** bellātōrem,

iūdicem et prophētam et hariolum et senem,

3 prīncipem super quīnquāgintā et honōrābilem vultū

et cōnsiliārium et sapientem magum

et prūdentem incantātōrem.

4 Et dabō puerōs prīncipēs eōrum;

et īnfantēs dominābuntur eīs.

5 Et irruet **populus**, vir ad **virum**,

ūnusquisque ad proximum suum:

tumultuābitur puer contrā senem,

et **ignōbilis** contrā nōbilem.

6 Apprehendet enim vir frātrem suum

in domō patris **suī**:

”Vestīmentum tibi **est**,

prīnceps **estō** noster,

**ruīna** autem haec sub manū **tuā**”.

7 Clāmābit in **diē** **illā** dīcēns:

”Nōn sum medicus,

et in domō **meā** nōn **est** **pānis** neque vestīmentum;

nōlīte **cōnstituēre** mē prīncipem **populī**”.

8 Ruit enim Ierusālem, et Iūdās **concīdit**,

quia **lingua** eōrum et adinventiōnēs eōrum contrā Dominum,

ut prōvocārent oculōs maiestātis eius.

9 Procācitās **vultūs** eōrum accūsat eōs,

et peccātum suum quasi **Sodoma**

praedicāvērunt nec abscondērunt;

vae animae eōrum,

quoniam **reddita** sunt eīs **mala**!

10 Dīcite iūstō: ”**Bene**!”,

quoniam frūctum adinventiōnum suārum comedet.

11 Vae impiō in **malum**:

retribūtiō enim manuum eius fīet **eī**!

12 **Populum** meum opprimit īnfāns,

et mulierēs dominantur **eī**.

**Popule** meus, quī tē beātum dīcunt, ipsī tē dēcipiunt

et viam gressuum tuōrum dissipant.

13 Surgit ad arguendum Dominus

et stat ad iūdicandōs **populōs**.

14 Dominus ad iūdicium veniet

cum senibus **populī** **suī** et prīncipibus eius:

”Vōs enim dēpāstī **estis** vīneam,

et **rapīna** **pauperis** in domibus vestrīs.

15 Quārē atteritis **populum** meum

et faciēs pauperum **commōlītis**?”,

dīcit Dominus, Deus exercituum.

16 Et dīxit Dominus:

”Prō eō quod ēlevātae sunt fīliae **Sīōn**

et ambulāvērunt extentō collō et nūtibus oculōrum,

parvīs passibus incēdēbant

et catēnulīs pedum tinniēbant,

17 dēcalvābit Dominus verticem fīliārum **Sīōn**

et Dominus crīnem eārum nūdābit”.

18 In **diē** **illa** auferet Dominus

ōrnāmentum calceāmentōrum et torquēs

19 et lūnulās et inaurēs

et armillās et mitrās,

20 discrīminālia et periscelidās

et fasciās et olfactōriola

21 et ānulōs et ōrnāmenta nārium,

22 **mūtātōria** et palliola

et linteāmina et marsūpia,

23 **specula** et sindonēs

et vittās et pallia.

24 Et erit prō suāvī **odōre** foetor,

et prō **zōnā** fūniculus,

et prō crispante **crīne** calvitium,

et prō **fasciā** pectorālī cilicium,

**stigma** prō pulchritūdine.

25 **Virī** tuī gladiō cadent,

et fortēs tuī in proeliō,

26 et maerēbunt atque lūgēbunt portae eius,

et **dēsōlāta** in **terrā** sedēbit.

## 4

1 Et apprehendent septem mulierēs

**virum** ūnum in **diē** **illā** dīcentēs:

”Pānem nostrum comedēmus

et vestīmentīs nostrīs operiēmur,

tantummodo vocētur **nōmen** tuum super nōs:

aufer opprobrium nostrum”.

2 In **diē** **illa** erit germen Dominī in splendōrem et glōriam,

et **frūctus** terrae **sublīmis** et exsultātiō

hīs, quī salvātī fuerint dē Isrāēl.

3 Et erit: **omnis**, quī **relictus** fuerit in **Sīōn**,

et residuus in Ierusālem, sānctus vocābitur,

**omnis**, quī **scrīptus** **est** ad vītam in Ierusālem.

4 Cum abluerit Dominus sordem fīliārum **Sīōn**

et sanguinem Ierusālem lāverit dē **mediō** eius

spīritū iūdiciī et spīritū ārdōris,

5 et creābit Dominus super omnem locum **montis** **Sīōn**

et super coetum eius

nūbem per diem

et fūmum et splendōrem **ignis** **flammantis** in nocte:

super omnem enim glōriam prōtēctiō,

6 et tabernāculum erit in umbrāculum diēī ab aestū

et in sēcūritātem et absconsiōnem ā turbine et ā **pluviā**.

## 5

1 Cantābō dīlēctō meō

canticum **amīcī** meī dē **vīneā** **suā**:

**Vīnea** **facta** **est** dīlēctō meō

in colle pinguī;

2 et saepīvit eam

et lapidēs ēlēgit ex **illā**

et plantāvit in **eā** vītēs **ēlectās**

et aedificāvit turrim in **mediō** eius

et torcular exstrūxit in **eā**;

et exspectāvit, ut faceret ūvās,

et fēcit lābruscās.

3 Nunc ergō, habitātor Ierusālem

et vir Iūdae,

**iūdicātē** inter mē et vīneam meam.

4 Quid **est** quod dēbuī **ultrā** facere vīneae meae

et nōn fēcī **eī**?

Cūr exspectāvī, ut faceret ūvās,

et fēcit lābruscās?

5 Et nunc ostendam vōbīs

quid ego faciam vīneae meae:

auferam saepem eius,

et erit in dīreptiōnem;

dīruam māceriam eius,

et erit in conculcātiōnem.

6 Et pōnam eam dēsertam:

nōn putābitur et nōn fodiētur,

et ascendent veprēs et spīnae;

et nūbibus mandābō, nē pluant super eam imbrem.

7 **Vīnea** enim Dominī exercituum **domūs** Isrāēl **est**,

et vir Iūdae germen eius dēlectābile;

et exspectāvī, ut faceret iūdicium, et ecce inīquitās,

et iūstitiam, et ecce **nēquitia**.

8 Vae, quī coniungunt domum ad domum

et agrum agrō cōpulant usque ad terminum locī!

Numquid habitābitis vōs **sōlī** in **mediō** terrae?

9 In auribus meīs iūrāvit Dominus exercituum:

”**Certē** **domūs** multae dēsertae erunt,

grandēs et pulchrae absque habitātōre”.

10 Decem enim iūgera vīneārum facient lagunculam ūnam,

et trīgintā modiī **sēmentis** facient modiōs trēs.

11 Vae, quī cōnsurgunt **manē** ad ēbrietātem sectandam

et ad pōtandum usque ad vesperam,

ut vīnum īnflammet eōs!

12 **Cithara** et **lyra**

et tympanum et **tībia**

et vīnum in convīviīs eōrum,

et opus Dominī nōn respiciunt,

nec **opera** manuum eius cōnsīderant.

13 Proptereā captīvus **ductus** **est** **populus** meus,

quia nōn habuit scientiam,

et nōbilēs eius interiērunt famē,

et multitūdō eius sitī exāruit.

14 Proptereā dīlātāvit īnfernus faucēs suās

et aperuit **os** suum absque ūllō terminō;

et dēscendunt fortēs Ierusālem, et **populus** eius,

et sublīmēs et tripudiantēs in **eā**.

15 Et incurvābitur homō, et humiliābitur vir,

et oculī sublīmium dēprimentur;

16 et exaltābitur Dominus exercituum in iūdiciō,

et Deus sānctus sānctificābitur in **iūstitiā**,

17 et pāscentur agnī iuxtā ōrdinem suum velut in prātō suō,

et aliēnī comedent in ruīnīs pinguium.

18 Vae, quī trahunt inīquitātem in fūniculīs vānitātis

et quasi vinculum plaustrī peccātum!

19 Quī dīcunt: ”Festīnet

et **cito** veniat opus eius, ut videāmus;

et appropiet et veniat cōnsilium Sānctī Isrāēl,

et sciēmus illud!”.

20 Vae, quī dīcunt **mālum** bonum et bonum **mālum**,

pōnentēs tenebrās in lūcem et lūcem in tenebrās,

pōnentēs amārum in dulce et dulce in amārum!

21 Vae, quī sapientēs sunt in oculīs **suīs**

et **cōram** ipsīs prūdentēs!

22 Vae, quī potentēs sunt ad bibendum vīnum,

et **virī** fortēs ad miscendam ēbrietātem!

23 Quī absolvunt impium prō mūneribus

et iūstitiam iūstī auferunt ab eō!

24 Propter **hoc**, sīcut dēvorat stipulam **linguā** **ignis**,

et **paleā** **flamma** cōnsūmitur,

sīc rādīx eōrum quasi tābēs erit,

et flōs eōrum sīcut putrēdō ascendet;

abiēcērunt enim lēgem Dominī exercituum

et ēloquium Sānctī Isrāēl blasphēmāvērunt.

25 Ideō exārsit **furor** Dominī in **populum** suum,

et extendit **manum** suam super eum et percussit eum,

et conturbātī sunt montēs;

et **facta** sunt **morticīna** eōrum quasi stercus in **mediō** **platēārum**.

In hīs omnibus nōn **est** āversus **furor** eius,

sed adhūc **manus** eius **extenta**.

26 Et **levābit** signum nātiōnibus procul;

et sībilābit ad eum dē fīnibus terrae;

et ecce festīnus vēlōciter veniet.

27 Nōn **est** dēficiēns neque labōrāns in eō,

nōn dormītābit neque dormiet;

neque solvētur cingulum rēnum eius,

nec rumpētur **corrigia** calceāmentī eius.

28 Sagittae eius acūtae, et omnēs **arcus** eius extentī;

ungulae equōrum eius ut silex reputantur,

et rotae eius quasi **impetus** tempestātis.

29 **Rugītus** eius ut leōnis:

rugiet ut catulī leōnum et frendet;

et arripiet praedam et in tūtō collocābit,

et nōn erit quī ēruat.

30 Et sonābit super eum in **diē** **illa** sīcut **sonitus** **maris**.

Aspiciet in terram: et ecce tenebrae trībulātiōnis,

et lūx **obtenebrāta** **est** in cālīgine eius.

## 6

1 In annō, quō mortuus **est** rēx Ozīās, vīdī Dominum sedentem super solium excelsum et ēlevātum; et fimbriae eius replēbant templum.

2 Seraphim stābant iuxtā eum; sex ālae ūnī et sex ālae alterī: duābus vēlābat faciem suam et duābus vēlābat **pedēs** suōs et duābus volābat.

3 Et clāmābat alter ad alterum et dīcēbat:

”Sānctus, Sānctus, Sānctus Dominus exercituum;

**plēnā** **est** **omnis** **terrā** **glōria** eius”.

4 Et **commōta** sunt superlīmināria cardinum ā vōce **clāmantīs**, et **domus** **replēta** **est** fūmō.

5 Et dīxī:

”Vae mihi, quia periī!

Quia vir pollūtus labiīs ego sum

et in **mediō** **populī** **pollūtā** **labiā** **habentis** ego habitō

et rēgem, Dominum exercituum, vīdī oculīs meīs”.

6 Et volāvit ad mē ūnus dē seraphim, et in manū eius calculus, quem forcipe tulerat dē altārī,

7 et tetigit **os** meum et dīxit:

”Ecce tetigit **hoc** **labia** **tua**,

et auferētur inīquitās **tua**,

et peccātum tuum mundābitur”.

8 Et audīvī **vōcem** Dominī **dīcentis**: ”Quem mittam? Et **quis** ībit nōbīs?”. Et dīxī: ”Ecce ego, mitte mē”.

9 Et dīxit: ”**Vāde**, et **dīcēs** **populō** huic:

“Audientēs **audīte** et nōlīte **intellegere**,

et videntēs vidēte et nōlīte **cognōscere**”.

10 Pingue redde cor **populī** huius

et aurēs eius aggravā

et oculōs eius excaecā,

nē forte videat oculīs **suīs**

et auribus **suīs** audiat

et **corde** suō intellegat et convertātur

et sānētur”.

11 Et dīxī: ”Usquequō, Domine?”. Et dīxit:

”Dōnec dēsōlentur

cīvitātēs absque habitātōre,

et **domus** **sine** homine,

et **terra** relinquātur **dēserta**”.

12 Et **longē** addūcet Dominus hominēs,

et **magna** erit dēsōlātiō in **mediō** terrae;

13 et adhūc in **eā** decimātiō,

et rūrsus excīsiōnī trādētur

sīcut terebinthus et sīcut **quercus**,

in quibus dēiectīs manēbit aliquid stabile.

Sēmen sānctum erit id quod steterit in **eā**.

## 7

1 Et factum **est** in diēbus Achaz fīliī Ioatham fīliī Oziae **rēgis** Iūdae, ascendit **Rāsīn** rēx **Syriae** et Phaceē fīlius Romēliae rēx Isrāēl in Ierusālem ad proeliandum contrā eam; et nōn potuērunt dēbellāre eam.

2 Et nūntiāvērunt domuī Dāvīd dīcentēs: ”Requiēvit **Syria** super Ephraim”. Et commōtum **est** cor eius et cor **populī** eius, sīcut moventur ligna silvārum ā faciē ventī.

3 Et dīxit Dominus ad Īsaiam: ”Ēgredere in occursum Achaz, tū et Seariasub (id **est** Reliquiae revertentur) fīlius tuus, ad extrēmum **aquaeductūs** piscīnae superiōris in viam agrī fullōnis;

4 et **dīcēs** ad eum: Vidē, ut sileās; nōlī timēre, et cor tuum nē formīdet ā duābus caudīs titiōnum fūmigantium istōrum, ob ārdōrem īrae **Rāsīn** et **Syriae** et fīliī Romēliae,

5 eō quod cōnsilium **malum** inierit contrā tē **Syria**, Ephraim et fīlius Romēliae dīcentēs:

6 “Ascendāmus ad Iūdam et terrōrem iniciāmus **eī** et āvellāmus eum ad nōs et pōnāmus rēgem in **mediō** eius fīlium Tabeel””.

7 Haec dīcit Dominus Deus:

”Nōn stābit et nōn erit!

8 Caput enim **Syriae** **Damascus**,

et caput Damascī **Rāsīn**;

et adhūc sexāgintā et quīnque annī

et dēsinet Ephraim **esse** **populus**;

9 et caput Ephraim **Samarīa**,

et caput Samarīae fīlius Romēliae.

Sī nōn **crēdiderītis**, nōn permanēbitis”.

10 Et adiēcit Dominus loquī ad Achaz dīcēns:

11 ”Pete tibi signum ā Dominō Deō tuō in profundum īnfernī sīve in excelsum suprā”.

12 Et dīxit Achaz: ”Nōn petam et nōn tentābō Dominum”.

13 Et dīxit: ”**Audīte** ergō, **domus** Dāvīd; numquid **parum** vōbīs **est** molestōs **esse** hominibus, quia molestī **estis** et Deō meō?

14 Propter **hoc** dabit Dominus ipse vōbīs signum. Ecce, virgō concipiet et pariet fīlium et vocābit **nōmen** eius Emmanuel;

15 būtȳrum et mel comedet, ut ipse sciat reprobāre **mālum** et **ēligere** bonum.

16 Quia antequam sciat puer reprobāre **mālum** et **ēligere** bonum, dēsōlābitur **terra**, cuius tū **formīdās** duōs **rēgēs**;

17 addūcet Dominus super tē et super **populum** tuum et super domum patris tuī diēs, quī nōn vēnērunt ā diēbus sēparātiōnis Ephraim ā **Iūdā**, rēgem Assyriōrum”.

18 Et erit in **diē** **illa**:

sībilābit Dominus muscae,

quae **est** in extrēmō flūminum Aegyptī,

et apī, quae **est** in **terrā** Assur;

19 et venient et requiēscent omnēs

in vallibus praeruptīs

et in cavernīs petrārum

et in omnibus frutētīs

et in omnibus pāscuīs.

20 In **diē** **illa** rādet Dominus

in **novāculā** **conductā** ē regiōne trāns flūmen

C in **rēge** Assyriōrum C

caput et **pilōs** pedum

et barbam **quoque** abrādet.

21 Et erit in **diē** **illa**:

nūtriet homō vitulam et duās ovēs

22 et prae **ūbertāte** **lactis**

comedet būtȳrum;

būtȳrum enim et mel mandūcābit **omnīs**,

quī **relictus** fuerit in **mediō** terrae.

23 Et erit in **diē** **illa**:

**omnis** locus, ubi fuerint mīlle vītēs mīlle argenteīs,

spīnae et veprēs erunt.

24 Cum sagittīs et arcū ingredientur illūc,

veprēs enim et spīnae erit **ūniversa** **terra**.

25 Et in omnēs montēs, quī in sarculō sarriēbantur,

nēmō veniet prae terrōre spīnārum et veprium,

et erit in **pāscuā** **bovis** et in conculcātiōnem pecoris.

## 8

1 Et dīxit Dominus ad mē: ”Sūme tibi tabulam grandem et scrībe in **eā** stilō hominis: Maher Salal Hās Baz (id **est** Vēlōciter **spolia** dētrahe, **cito** praedāre).

2 Et adhibuī mihi testēs fidēlēs, Uriam sacerdōtem et Zacharīam fīlium Barachiae;

3 et accessī ad prophētissam, et concēpit et peperit fīlium. Et dīxit Dominus ad mē: ”Vocā **nōmen** eius Maher Salal Hās Baz,

4 quia antequam sciat puer clāmāre: “Pater mī” et “Māter **mea**”, afferentur opēs Damascī et **spolia** Samarīae **cōram** **rēge** Assyriōrum”.

5 Et adiēcit Dominus loquī ad mē adhūc dīcēns:

6 ”Prō eō quod abiēcit **populus** iste aquās Siloae,

quae vādunt cum silentiō,

et dēfēcit **cōram** **Rāsīn** et fīliō Romēliae,

7 propter **hōc** ecce Dominus addūcet super eōs

aquās Flūminis fortēs et multās,

rēgem Assyriōrum et omnem glōriam eius,

et ascendet super omnēs rīvōs eius

et fluet super ūniversās rīpās eius;

8 et ībit per Iūdam inundāns et diffluēns,

usque ad collum veniet.

Et erit extēnsiō ālārum eius

implēns lātitūdinem terrae tuae, ō Emmanuel”.

9 Clāmōrem tollite, **populī**, et cōnsternēminī;

et **audītē**, ūniversae procul terrae:

accingiminī et perterrēminī,

accingiminī et perterrēminī.

10 **Inīte** cōnsilium, et dissipābitur;

loquiminī verbum, et nōn fīet,

quia nōbīscum Deus.

11 Haec enim ait Dominus ad mē, cum apprehendit mē manū et monuit, nē īrem in **viā** **populī** huius, dīcēns:

12 ”Nē vocētis coniūrātiōnem,

quodcumque **populus** iste vocat coniūrātiōnem,

et timōrem eius nē timeātis neque paveātis”.

13 Dominum exercituum ipsum **sānctificāte**:

ipse pavor vester, et ipse terror vester;

14 et erit in sānctuārium,

in lapidem offēnsiōnis et in petram scandalī

duābus domibus Isrāēl,

in laqueum et in īnsidiās habitantibus Ierusālem.

15 Et offendent ex eīs plūrimī

et cadent et conterentur

et irrētientur et capientur.

16 Ligā testimōnium, **signa** lēgem in discipulīs meīs.

17 Et exspectābō Dominum, quī abscondit faciem suam ā domō Iācōb, et praestōlābor eum.

18 Ecce ego et puerī, quōs **dedit** mihi Dominus in signum et in portentum Isrāēl ā Dominō exercituum, quī habitat in monte **Sīōn**.

19 Et cum dīxerint ad vōs: ”Quaerite ā pȳthōnibus et ā dīvīnīs, quī susurrant et murmurant; numquid nōn **populus** ā deō suō requīret, prō **vīvīs** ā mortuīs?”.

20 Ad lēgem et ad testimōnium! Quod sī nōn dīxerint iuxtā verbum **hoc**, nōn erit eīs **mātūtīna** lūx.

21 Et trānsībit per eam **afflīctus** et ēsuriēns;

et, cum ēsurierit, īrāscētur

et maledīcet **rēgī** suō et deō suō

et suspiciet sūrsum

22 et ad terram intuēbitur:

et ecce trībulātiō et tenebrae,

cālīgō opprimēns et obscūritās **diffūsa**.

23 Nōn erit enim amplius cālīgō,

ubi erat oppressiō.

Prīmō tempore contemptibilem reddidit terram **Zabulōn** et terram Nephthālī; et novissimō glōrificāvit viam **maris**, trāns Iordānem, Galilaeam gentium.

## 9

1 **Populus**, quī ambulābat in tenebrīs,

vīdit lūcem magnam;

habitantibus in regiōne umbrae **mortis**

lūx **orta** **est** eīs.

2 Multiplicāstī exsultātiōnem

et magnificāstī laetitiam;

laetantur **cōram** tē

sīcut laetantēs in **messe**,

sīcut exsultant, quandō dīvidunt **spolia**.

3 Iugum enim oneris eius

et virgam **umerī** eius

et scēptrum exāctōris eius

frēgistī, sīcut in **diē** Madiān.

4 Quia **omnis** **caliga** **incēdentis** cum tumultū

et vestīmentum mixtum sanguine

erit in combustiōnem, cibus **ignis**.

5 Parvulus enim **nātus** **est** nōbīs,

fīlius **datus** **est** nōbīs;

et **factus** **est** **prīncipātus** super umerum eius;

et vocābitur **nōmen** eius

**admīrābilis** Cōnsiliārius, Deus **fortis**,

Pater aeternitātis, Prīnceps **pācis**.

6 Magnum erit eius imperium,

et **pācis** nōn erit **fīnis**

super solium Dāvīd et super rēgnum eius,

ut cōnfirmet illud et corrōboret in iūdiciō et **iūstitiā**

āmodo et usque in sempiternum:

zēlus Dominī exercituum faciet **hoc**.

7 Verbum mīsit Dominus in Iācōb, et **cecidit** in Isrāēl.

8 Et sciet **omnis** **populus** Ephraim et habitantēs Samarīam

in **superbiā** et magnitūdine **cordis** dīcentēs:

9 ”**Laterēs** **cecidērunt**, sed quadrīs lapidibus aedificābimus;

sycomōrī succīsae sunt, sed **cedrīs** commūtābimus”.

10 Et ēlevāvit Dominus hostēs super eum

et inimīcōs eius excitāvit,

11 **Syriam** ab oriente et Philisthim ab **occidente**,

quī dēvorāvērunt Isrāēl **tōtō** ōre.

In omnibus hīs nōn **est** āversus **furor** eius,

sed adhūc **manus** eius **extenta**.

12 Et **populus** nōn **est** reversus ad percutientem sē,

et Dominum exercituum nōn inquīsiērunt.

13 Et succīdit Dominus ab Isrāēl caput et caudam,

palmam et arundinem **diē** **ūnā**:

14 longaevus et **honōrābilis** vultū ipse **est** caput,

et **prophēta** docēns mendācium ipse **est** **cauda**;

15 rēctōrēs **populī** istīus sēdūcentēs

et, quī regēbantur, periērunt.

16 Propter **hoc** super adulēscentulīs eius nōn laetābitur Dominus

et pūpillōrum eius et viduārum nōn miserēbitur,

quia **omnis** impius **est** et nēquam,

et ūniversum **os** loquitur stultitiam.

In omnibus hīs nōn **est** āversus **furor** eius,

sed adhūc **manus** eius **extenta**.

17 **Succēnsa** **est** enim quasi **ignis** impietās,

veprem et spīnam vorat,

et succenditur in dēnsitāte **saltūs**,

et convolvuntur columnae fūmī.

18 In **īrā** Dominī exercituum incenditur **terra**;

et **est** **populus** quasi **ēsca** **ignis**:

vir frātrī suō nōn parcit.

19 Et dēvorat ad dexteram et ēsurit

et **comedit** ad sinistram et nōn saturātur;

ūnusquisque carnem proximī **suī** vorat:

20 Mānāssēs Ephraim, et Ephraim **Mānāssen**,

simul ipsī contrā Iūdam.

In omnibus hīs nōn **est** āversus **furor** eius,

sed adhūc **manus** eius **extenta**.

## 10

1 Vae, quī condunt **lēgēs** inīquās

et scrībentēs iniūstitiam scrībunt,

2 ut opprimant in iūdiciō pauperēs

et vim faciant causae humilium **populī** meī,

ut fīant viduae **praeda** eōrum,

et pūpillōs dīripiant!

3 Quid faciētis in **diē** vīsitātiōnis

et calamitātis dē **longē** **venientīs**?

Ad cuius cōnfugiētis auxilium

et ubi dērelinquētis glōriam vestram?

4 Nam incurvābiminī subter captīvōs

et īnfrā occīsōs cadētis.

In omnibus hīs nōn **est** āversus **furor** eius,

sed adhūc **manus** eius **extenta**.

5 Vae Assur, **virga** furōris meī

et baculus in manū **meā**, indignātiō **mea**!

6 Ad gentem impiam mittō eum

et contrā **populum** furōris meī mandō illī,

ut auferat **spolia** et dīripiat praedam

et pōnat illum in conculcātiōnem

quasi **lutum** **platēārum**.

7 Ipse autem nōn sīc arbitrātur,

et cor eius nōn **ita** exīstimat;

sed in **corde** suō ad conterendum

et ad interneciōnem gentium nōn paucārum.

8 **Dīcet** enim: ”Numquid nōn prīncipēs meī omnēs **rēgēs** sunt?

9 Numquid nōn ut Charcamis sīc Chalānō?

Numquid nōn ut Arphad sīc Emath?

Numquid nōn ut **Damascus** sīc **Samarīa**?

10 Quōmodo apprehendit **manus** **mea** **rēgna** **īdōlolatra**,

quōrum simulācra plūra sunt quam in Ierusālem et in **Samarīā**,

11 numquid nōn sīcut fēcī Samarīae et īdōlīs eius,

sīc faciam Ierusālem et simulācrīs eius?”.

12 Et erit: cum implēverit Dominus **cūncta** **opera** **sua** in monte **Sīōn** et in Ierusālem, vīsitābō super frūctum superbiae **cordis** **rēgis** Assyriae et super arrogantiam altitūdinis oculōrum eius.

13 Dīxit enim:

”In fortitūdine **manūs** meae fēcī

et in **sapientiā** **meā**, prūdēns sum enim;

et abstulī terminōs **populōrum**

et scrīnia eōrum dēpraedātus sum

et dētrāxī quasi potēns in sublīmī sedentēs;

14 et apprehendit quasi nīdum **manus** **mea** fortitūdinem **pōpulōrum**;

et sīcut colliguntur **ōva** **dērelicta**,

sīc ūniversam terram ego congregāvī,

et nōn fuit quī movēret pennam aut aperīret **os** et gannīret”.

15 Numquid glōriābitur **secūrīs**

contrā eum, quī secat in **eā**?

Aut exaltābitur **serra**

contrā eum, quī trahit eam?

Quōmodo sī agitet **virga** ēlevantem eam,

et exaltet baculus eum, quī nōn **est** lignum.

16 Propter **hoc** mittet Dominātor, Dominus exercituum,

in pinguēs eius tenuitātem;

et subtus glōriam eius

ārdor ārdēbit quasi combustiō **ignis**.

17 Et erit Lūmen Isrāēl **ignis**,

et Sānctus eius **flamma**;

et succendētur et dēvorābit spīnās eius

et veprēs in **diē** **ūnā**.

18 Et glōriam **saltūs** eius et hortī eius

ab **animā** usque ad carnem cōnsūmet,

et erit sīcut aeger tābēscēns;

19 et reliquiae lignī **saltūs** eius

tam paucae erunt,

ut puer scrībat **eā**.

20 Et erit in **diē** **illa**:

nōn adiciet residuum Isrāēl

et, quī effūgerint dē domō Iācōb,

innītī super eō, quī percutit eōs,

sed innītentur super Dominum,

Sānctum Isrāēl, in vēritāte.

21 Reliquiae revertentur,

reliquiae, inquam, Iācōb, ad Deum fortem.

22 Sī enim fuerit **populus** tuus, Isrāēl, quasi **arēna** **maris**,

reliquiae revertentur ex eō;

cōnsummātiō **dēcrēta** redundat in **iūstitiā**:

23 interitum enim, quī dēcrētus **est**,

Dominus, Deus exercituum, faciet in **mediō** **omnis** terrae.

24 Propter **hoc** haec dīcit Dominus, Deus exercituum: ”Nōlī timēre, **populus** meus habitātor **Sīōn**, ab Assur; in **virgā** percutiet tē et baculum suum **levābit** super tē sīcut Aegyptus.

25 Adhūc enim paululum modīcumque, et cōnsummābitur indignātiō et **furor** meus ad dēstrūctiōnem eōrum”.

26 Et suscitābit super eum Dominus exercituum flagellum iuxtā **plāgam** Madiān in **Petrā** Oreb et virgam suam super mare et **levābit** eam sīcut in Aegyptō.

27 Et erit in **diē** **illa**:

auferētur onus eius dē umerō tuō,

et iugum eius dē collō tuō.

Et vastātor ascendit ā Remmon.

28 Veniet in Aiath, trānsībit per Magron,

apud Machmās dēpōnit sarcinās suās;

29 trānseunt vadum cursim; in Gebā pernoctābimus;

trepidat Rama, Gabaa Saūlis **fugit**.

30 Hinnī vōce **tuā**, Bathgallim;

attende, Laisa; respondē, Anathoth.

31 Migrat Medemena, habitātōrēs Gabim fugiunt;

32 hodiē in Nob stābit:

agitābit **manum** suam ad montem fīliae **Sīōn**,

collem Ierusālem.

33 Ecce Dominātor, Dominus exercituum,

amputat rāmōs in terrōre,

et **extrēma** **acūmina** succīduntur,

et sublīmēs humiliantur;

34 et caeduntur **condēnsa** **saltūs** ferrō,

et **Libanus** cum excelsīs **suīs** cadet.

## 11

1 Et ēgrediētur **virga** dē stirpe Iesse,

et flōs dē rādīce eius ascendet;

2 et requiēscet super eum **spīritus** Dominī:

**spīritus** sapientiae et **intellēctūs**,

**spīritus** cōnsiliī et fortitūdinis,

**spīritus** scientiae et timōris Dominī;

3 et dēliciae eius in timōre Dominī.

Nōn secundum vīsiōnem oculōrum iūdicābit

neque secundum audītum aurium dēcernet;

4 sed iūdicābit in **iūstitiā** pauperēs

et dēcernet in aequitāte prō mānsuētīs terrae;

et percutiet terram **virgā** **ōris** **suī**

et spīritū labiōrum suōrum interficiet impium.

5 Et erit **iūstitiā** cingulum lumbōrum eius,

et **fidēs** cīnctōrium rēnum eius.

6 Habitābit lupus cum agnō,

et pardus cum haedō accubābit;

vitulus et **leō** simul sagīnābuntur,

et puer parvulus minābit eōs.

7 **Vītula** et ursus pāscentur,

simul accubābunt catulī eōrum;

et **leō** sīcut bōs comedet paleās.

8 Et lūdet īnfāns ab ūbere

super forāmine aspidis;

et in cavernam rēgulī,

quī ablactātus fuerit, **manum** suam mittet.

9 Nōn nocēbunt et nōn **occīdent**

in ūniversō monte sānctō meō,

quia **plēnā** erit **terrā** **scientia** Dominī, sīcut aquae mare operiunt.

10 In **diē** **illa** rādīx Iesse

stat in signum **populōrum**;

ipsam gentēs requīrent,

et erit **sēdēs** eius **glōriōsa**.

11 Et erit in **diē** **illa**: rūrsus extendet Dominus **manum** suam

ad **possidendum** residuum **populī** **suī**,

quod relictum erit ab **Assyriā** et ab Aegyptō

et ā Phatrōs et ab **Aethiopiā**

et ab Ēlam et ā Sennaar

et ab Emath et ab īnsulīs **maris**;

12 et **levābit** signum in nātiōnēs

et congregābit profugōs Isrāēl

et dispersōs Iūdae colliget ā quattuor **plāgīs** terrae.

13 Et auferētur zēlus Ephraim,

et hostēs Iūdae abscindentur;

Ephraim nōn aemulābitur Iūdam, et Iūdās nōn pugnābit contrā Ephraim.

14 Et volābunt in umerōs Philisthim ad mare,

simul praedābuntur fīliōs **orientis**:

in Edom et Moab extendent **manūs** suās,

et fīliī Ammōn oboedient eīs.

15 Et exsiccābit Dominus linguam **maris** Aegyptī

et **levābit** **manum** suam super flūmen in fortitūdine **spīritūs** **suī**

et percutiet illud in septem rīvōs,

**ita** ut trānsīre faciat eōs calceātōs.

16 Et erit **via** residuō **populō** meō,

quī relinquētur ab **Assyriā**,

sīcut fuit Israeli in **diē** **illa**,

**quā** ascendit dē **terrā** Aegyptī.

## 12

1 Et **dīcēs** in **diē** **illa**:

”Cōnfitēbor tibi, Domine,

quoniam cum īrātus erās mihi,

conversus **est** **furor** tuus, et cōnsōlātus **es** mē.

2 Ecce Deus **salūtis** meae;

fīdūciāliter agam et nōn timēbō,

quia fortitūdō **mea** et laus **mea** Dominus,

et **factus** **est** mihi in salūtem”.

3 Et hauriētis aquās in gaudiō dē fontibus **salūtis**.

4 Et **dicētis** in **diē** **illa**:

”Cōnfitēminī Dominō et **invocātē** **nōmen** eius,

**nōtās** facite in **populīs** adinventiōnēs eius;

mementōte quoniam excelsum **est** **nōmen** eius.

5 **Cantātē** Dominō, quoniam **magnificē** fēcit;

nōtum sit **hoc** in **ūniversā** **terrā**.

6 Exsultā et **lauda**, quae habitās in **Sīōn**,

quia magnus in **mediō** tuī Sānctus Isrāēl”.

## 13

1 Ōrāculum Babylōnis, quod vīdit Īsaiās fīlius Amōs.

2 Super montem dēcalvātum **levātē** signum,

**exaltāte** **vōcem**, **levātē** **manum**,

et ingrediantur portās ducum.

3 Ego mandāvī **sānctificātīs** meīs

et vocāvī fortēs meōs ad īram meam,

exsultantēs in **glōriā** **meā**.

4 Vōx multitūdinis in montibus quasi **populī** **ingentis**,

vōx **sonitūs** rēgnōrum gentium congregātārum.

Dominus exercituum recēnset mīlitiam bellī;

5 veniunt dē **terrā** procul ā terminō caelī,

Dominus et vāsa furōris eius,

ut disperdat omnem terram.

6 **Ululātē**, quia prope **est** diēs Dominī;

quasi vastitās ā Dominō veniet.

7 Propter **hōc** omnēs **manūs** dissolventur,

et omne cor hominis tābēscet.

8 Perterrēbuntur.

Torsiōnēs et dolōrēs tenēbunt eōs,

quasi parturiēns dolēbunt;

ūnusquisque ad proximum suum stupēbit:

faciēs combustae **vultūs** eōrum.

9 Ecce diēs Dominī **venit**,

**crūdēlis** et indignātiōnis plēnus

et īrae furōrisque,

ad pōnendam terram in sōlitūdinem,

et peccātōrēs eius conteret dē **eā**.

10 Quoniam stēllae caelī et sīdera eius

nōn expandent lūmen suum;

obtenebrātus **est** sōl in ortū suō,

et **lūna** nōn splendēbit in lūmine suō.

11 Et vīsitābō super orbem propter **mala**

et super impiōs propter inīquitātem eōrum;

et **quiēscere** faciam superbiam protervōrum

et arrogantiam fortium humiliābō.

12 Pretiōsior erit vir aurō,

et homō mundō obryzō.

13 Super **hoc** caelum turbābō,

et movēbitur **terra** dē locō suō

in indignātiōne Dominī exercituum

et in **diē** īrae furōris eius.

14 Et erit quasi **dāmulā** fugiēns et quasi **ovis**,

et nōn erit quī congreget;

ūnusquisque ad **populum** suum convertētur,

et singulī ad terram suam fugient.

15 **Omnīs**, quī **inventus** fuerit, **occīdētur**,

et **omnis**, quī **captus** fuerit, cadet in gladiō;

16 īnfantēs eōrum allīdentur in oculīs eōrum,

dīripientur **domus** eōrum,

et uxōrēs eōrum violābuntur.

17 Ecce ego suscitābō super eōs Mēdōs,

quī argentum nōn quaerant nec aurum velint;

18 sed **arcus** puerōs prōsternent

et frūctuī uterī nōn miserēbuntur.

19 Et erit Babylōn, splendor rēgnōrum,

**inclita** **superbia** Chaldaeōrum,

sīcut cum subvertit Dominus Sodomam et Gomorram.

20 Nōn habitābitur usque in fīnem

et nōn fundābitur usque ad generātiōnem et generātiōnem,

nec pōnet ibi **tentōria** Ārabs,

nec pāstōrēs accubāre facient ibi,

21 sed accubābunt ibi bēstiae,

et replēbunt **domus** eōrum ululae,

et habitābunt ibi strūthiōnēs,

et pilōsī saltābunt ibi;

22 et respondēbunt ibi hyaenae in aedibus eius,

et thoēs in dēlūbrīs voluptātis.

Prope **est** ut veniat tempus eius,

et diēs eius nōn ēlongābuntur.

## 14

1 Miserēbitur enim Dominus Iācōb

et ēliget adhūc dē Isrāēl

et **requiēscere** eōs faciet super humum suam;

adiungētur **advena** ad eōs

et adhaerēbit domuī Iācōb.

2 Et tenēbunt eōs **populī**

et addūcent eōs in locum suum;

et possidēbit eōs **domus** Isrāēl

super terram Dominī in servōs et ancillās;

et erunt capientēs eōs, quī sē cēperant,

et subicient exāctōrēs suōs.

3 Et erit in **diē** **illa**:

cum requiem dederit tibi Dominus

ā labōre tuō et ā concussiōne **tuā**

et ā servitūte **dūrā**, **quā** ante servīstī,

4 prōferēs parabolam istam contrā rēgem Babylōnis et **dīcēs**:

”Quōmodo cessāvit exāctor, quiēvit oppressiō?

5 Contrīvit Dominus baculum impiōrum,

virgam dominantium,

6 caedentem **populōs** in indignātiōne **plāgā** **sine** remissiōne,

subicientem in furōre gentēs persecūtiōne **sine** fīne.

7 Conquiēvit et siluit **omnis** **terra**,

**gāvīsa** **est**, et exsultāvērunt.

8 Abietēs **quoque** laetātae sunt super tē, et cedrī **Libanī**:

“Ex quō dormīstī, nōn ascendit, quī succīdat nōs”.

9 Īnfernus subter conturbātus **est**

in occursum **adventūs** tuī;

suscitat tibi umbrās, omnēs prīncipēs terrae

**surgere** fēcit dē soliīs **suīs**,

omnēs **rēgēs** nātiōnum.

10 Ūniversī respondēbunt et **dīcent** tibi:

“Et tū vulnerātus **es** sīcut nōs,

nostrī **similis** **effectus** **es**”.

11 **Dētracta** **est** ad īnferōs **superbia** **tua**,

**sonitus** nablōrum tuōrum;

subter tē sternitur **tinea**,

et operīmentum tuum sunt vermēs.

12 Quōmodo **cecidistī** dē caelō, lūcifer, fīlī aurōrae?

**Dēiectus** **es** in terram, quī dēiciēbās gentēs,

13 quī dīcēbās in **corde** tuō:

“In caelum cōnscendam,

super astra Deī exaltābō solium meum,

sedēbō in monte **conventūs**

in lateribus aquilōnis;

14 ascendam super altitūdinem nūbium,

**similis** **erō** Altissimō”.

15 Vērumtamen ad īnfernum dētractus **es**,

in profundum lacī.

16 Quī tē vīderint, tē intuentur

tēque prōspicient:

“Numquid iste **est** vir, quī conturbāvit terram,

quī concussit **rēgna**,

17 quī posuit orbem dēsertum

et urbēs eius dēstrūxit,

vīnctīs eius nōn aperuit carcerem?

18 Omnēs **rēgēs** gentium ūniversī dormiunt in **glōriā**,

vir in domō **suā**;

19 tū autem **prōiectus** **es** dē sepulcrō tuō

quasi stirps **abōminābilis**,

obvolūtus cum hīs, quī interfectī sunt gladiō

et dēscendērunt ad lapidēs sepulcrī,

quasi cadāver conculcātum.

20 Nōn habēbis cōnsortium cum eīs in **sepultūrā**;

tū enim terram tuam disperdidistī,

tū **populum** tuum **occīdistī**:

nōn vocābitur in aeternum sēmen malefactōrum.

21 **Praeparāte** fīliōs eius occīsiōnī

ob inīquitātem patrum suōrum;

nē cōnsurgant, ut hērēditent terram,

neque impleant faciem **orbis** cīvitātum””.

22 ”Et cōnsurgam contrā eōs,

dīcit Dominus exercituum;

et perdam Babylōnis **nōmen** et reliquiās

et germen et prōgeniem, dīcit Dominus;

23 et pōnam eam in possessiōnem ēriciī

et in palūdēs aquārum,

et scōpābō eam in **scōpā** dēstrūctiōnis”,

dīcit Dominus exercituum.

24 Iūrāvit Dominus exercituum dīcēns:

”**Profectō**, ut putāvī, **ita** erit;

et quōmodo mente tractāvī, sīc ēveniet.

25 Conteram Assyrium in **terrā** **meā**

et in montibus meīs conculcābō eum;

et auferētur ab eīs iugum eius,

et onus illīus ab umerō eōrum tollētur”.

26 **Hoc** cōnsilium, quod initum **est**

super omnem terram,

et haec **est** **manus** **extenta**

super ūniversās gentēs.

27 Dominus enim exercituum dēcrēvit,

et **quis** poterit īnfirmāre?

Et **manus** eius **extenta**,

et **quis** āvertet eam?

28 In annō, quō mortuus **est** rēx Achaz, factum **est** ōrāculum istud:

29 ”Nē laetēris, Philisthaea **omnis** tū,

quoniam **comminūta** **est** **virga** percussōris tuī;

dē rādīce enim colubrī ēgrediētur rēgulus,

et sēmen eius dracō volāns.

30 Et pāscentur prīmōgenitī egēnōrum,

et pauperēs fīdūciāliter requiēscent;

et interīre faciam in famē rādīcem tuam

et reliquiās tuās interficiam.

31 **Ulula**, **porta**! Clāmā, cīvitās!

Contremīsce, Philisthaea **omnis**;

ab aquilōne enim fūmus **venit**,

et nōn **est** fugitīvus in agminibus eius”.

32 Et quid respondēbitur nūntiīs **gentīs**?

”Quia Dominus fundāvit **Sīōn**,

et in ipsam cōnfugiunt pauperēs **populī** eius”.

## 15

1 Ōrāculum Moab.

Quia nocte **vastāta** **est** Armoab, conticuit;

quia nocte **vastāta** **est** Cirmoab, conticuit.

2 Ascendit **fīlia** Dibon ad **excelsa** in plānctum;

super Nābō et super Medabā Moab ululāvit;

in cūnctīs capitibus eius calvitium, **omnis** **barba** **rāsa**.

3 In triviīs eius accīnctī sunt saccō;

super **tēcta** eius et in **platēīs** eius

omnēs ululant, prōrumpunt in flētum.

4 Clāmat Hesebōn et Elealē,

usque Iasa audītur vōx eōrum;

super **hōc** expedītī Moab fremunt,

**anima** eius fremit sibi.

5 Cor meum super Moab clāmat,

vectēs eius usque ad Segor, Eglatselisiam;

per ascēnsum enim Luith flentēs ascendunt

et in **viā** Oronaim clāmōrem contrītiōnis **levant**.

6 Aquae enim Nemrim dēsertae erunt,

quia aruit **herba**, dēfēcit germen,

viror **omnis** interiit.

7 Ideō supellectilēs colligunt, cōpiās dīvitiārum suās

trāns torrentem Salicum dūcunt.

8 Quoniam circuīvit clāmor terminum Moab;

usque ad Eglaim **ululātūs** eius,

et usque ad Beerelim clāmor eius.

9 Quia aquae Dimon replētae sunt sanguine;

pōnam enim super Dimon additāmenta

hīs, quī fūgerint dē Moab leōnem, et reliquiīs terrae.

## 16

1 Ēmittite agnum dominātōrī terrae

dē **Petrā** dēsertī ad montem fīliae **Sīōn**.

2 Et erit: sīcut **avis** fugiēns,

et pullī dē nīdō āvolantēs,

sīc erunt fīliae Moab

ad **vada** **Arnōn**.

3 Affer cōnsilium, fac iūdicium;

pōne quasi noctem umbram tuam in merīdiē,

absconde fugientēs et vagōs nē prōdās.

4 Habitent apud tē **profugī** Moab;

**ēsto** latibulum eōrum ā faciē vastātōris;

fīnītus **est** enim exāctor,

**cōnsummāta** **est** devastātiō,

dēfēcit calcātor ā **terrā**.

5 Et firmābitur in **misericordiā** solium;

et sedēbit super illud in vēritāte,

in tabernāculō Dāvīd, iūdicāns et quaerēns iūdicium

et vēlōciter reddēns, quod iūstum **est**.

6 Audīvimus superbiam Moab

C superbus **est** valdē C

superbiam eius et arrogantiam eius et indignātiōnem eius

et iactantiam eius nōn rēctam.

7 Idcircō ululābit Moab super Moab,

omnēs ululābunt;

super placentās Cirhareseth

lāmentantur percussī.

8 Quoniam **suburbāna** Hesebon **dēserta** sunt et **vīnea** Sabama;

dominōs gentium perdidērunt ūvae eius;

usque ad Iazer pervēnērunt,

errāvērunt in dēsertō:

propāginēs eius diffūsae sunt,

trānsiērunt mare.

9 Super **hōc** plōrābō in flētū Iazer vīneam Sabāmā;

inēbriābō tē **lacrima** **mea**, Hesebōn et Elealē,

quoniam super vīndēmiam tuam et super messem tuam

clāmor **cecidit**.

10 Et **ablāta** **est** **laetitia** et exsultātiō dē hortīs,

et in vīneīs nōn exsultant neque iūbilant.

Vīnum in torculārī nōn calcābit, quī calcāre cōnsuēverat;

clāmor cessāvit.

11 Ideō venter meus super Moab quasi **cithara** fremit,

et vīscera **mea** super Cirhareseth.

12 Et erit: cum appāruerit

et labōrāverit Moab super excelsīs,

ingrediētur ad **sānctā** **suā**, ut obsecret,

et nōn valēbit.

13 Et **hoc** verbum, quod **locūtus** **est** Dominus ad Moab ex tunc;

14 nunc autem loquitur Dominus dīcēns: ”In **tribus** annīs, quasi annī mercennāriī, auferētur **glōria** Moab cum omnī **populō** multō, et residuum parvum et modicum nēquāquam ingēns erit”.

## 17

1 Ōrāculum Damascī.

”Ecce **Damascus** dēsinet **esse** cīvitās

et erit sīcut acervus ruīnārum.

2 Dērelictae cīvitātēs Aroer gregibus erunt;

et requiēscent ibi, et nōn erit quī exterreat.

3 Et auferētur mūnīmentum ab Ephraim

et rēgnum ā Damascō,

et reliquiae **Syriae** sīcut **glōria** fīliōrum Isrāēl erunt,

dīcit Dominus exercituum.

4 Et erit in **diē** **illa**: attenuābitur **glōria** Iācōb,

et pinguēdō **carnis** eius marcēscet;

5 et erit, sīcut cum messor arripit culmōs,

et brāchium eius spīcās **lēgit**;

et erit, sīcut cum **quis** quaerit spīcās in **valle** Raphaim.

6 Et relinquētur in eō racēmus,

et sīcut cum excutitur **olea**:

duae vel trēs olīvae in summitāte rāmī

sīve quattuor aut quīnque in cacūminibus arboris frūctiferae”,

dīcit Dominus Deus Isrāēl.

7 In **diē** **illa** attendet homō ad factōrem suum,

et oculī eius ad Sānctum Isrāēl respicient;

8 et nōn attendet ad altāria,

quae fēcērunt **manūs** eius,

et quae operātī sunt digitī eius;

nōn respiciet lūcōs et thymiateria.

9 In **diē** **illa** erunt cīvitātēs fortitūdinis eius dērelictae,

sīcut cīvitātēs, quās dērelīquērunt Hevaēī et Amorraēī

ā faciē fīliōrum Isrāēl;

et erit dēsōlātiō,

10 quia **oblīta** **es** Deī **salūtis** tuae

et petrae fortitūdinis tuae nōn **es** **recordāta**:

proptereā plantābis plantātiōnēs iūcundās

et germen aliēnum sēminābis.

11 In ipsō **diē** plantātiōnis tuae saepiēs eās

et **manē** sēmen tuum flōrēre faciēs;

ēvānēscet **messis** in **diē** pēnūriae,

et dolor **īnsānābilis** erit.

12 Heu!, **strepitus** **populōrum** multōrum;

strepunt quasi strepitū **maris**,

et **tumultus** turbārum

quasi sonitū aquārum sonābunt.

13 Sonābunt **populī** sīcut **sonitūs** aquārum inundantium,

et increpābit eum, et fugiet procul;

et rapiētur sīcut pulvis montium ā faciē ventī

et sīcut turbō **cōram** tempestāte.

14 In tempore vespere, et ecce turbātiō,

ante mātūtīnum nōn subsistet:

haec **est** pars eōrum, quī vastāvērunt nōs,

et sors dīripientium nōs.

## 18

1 Vae terrae ālārum strepitantium,

quae **est** trāns flūmina Aethiopiae!

2 Quae mittit in marī lēgātōs

et in **vāsīs** papȳrī super aquās:

”**Īte**, nūntiī vēlōcēs,

ad gentem prōcēram et lūcidam,

ad **populum** terribilem,

prope et procul,

gentem rōbustam et conculcantem,

cuius flūmina scindunt terram”.

3 Omnēs habitātōrēs **orbis**

et in **terrā** commorantēs,

cum ēlevātum fuerit signum in montibus, vidēbitis

et, cum clanguerit **tubā**, audiētis.

4 Quia haec dīxit Dominus ad mē:

”Quiēscam et cōnsīderābō in locō meō,

sīcut calor torrēns **orta** iam **lūce**

et sīcut nūbēs rōris in aestū **messis**”.

5 Etenim ante vīndēmiam, cum cōnsummātus fuerit flōs,

et **ūva** germināns mātūrēscēns erit,

praecīdet rāmusculōs falcibus

et propāginēs abscindet et prōiciet;

6 et relinquentur simul avibus montium

et bēstiīs terrae;

et aestāte erunt super **eā** volucrēs,

et omnēs bēstiae terrae super **illā** hiemābunt.

7 In tempore illō dēferētur mūnus Dominō exercituum ā **populō** prōcērō et lūcidō, ā **populō** terribilī, prope et procul, ā gente **rōbustā** et conculcante, cuius terram flūmina scindunt, ad locum nōminis Dominī exercituum, montem **Sīōn**.

## 19

1 Ōrāculum Aegyptī.

Ecce Dominus vehitur super nūbem **levem**

et ingreditur Aegyptum;

et commovēbuntur simulācra Aegyptī ā faciē eius,

et cor Aegyptī tābēscet in **mediō** eius.

2 ”Et **concurrēre** faciam Aegyptiōs adversus Aegyptiōs;

et pugnābit vir contrā frātrem suum,

et vir contrā amīcum suum,

cīvitās adversus cīvitātem,

rēgnum adversus rēgnum.

3 Et dīrumpētur **spīritus** Aegyptī in vīsceribus eius,

et cōnsilium eius cōnfundam;

et interrogābunt simulācra et dīvīnōs

et pȳthōnēs et hariolōs.

4 Et trādam Aegyptiōs in manū dominī **crūdēlis**,

et rēx **fortis** dominābitur eōrum”,

ait Dominus, Deus exercituum.

5 Et ārēscet **aquā** dē marī,

et fluvius dēsōlābitur atque siccābitur,

6 et **putrida** fīent flūmina;

attenuābuntur et siccābuntur rīvī Aegyptī,

**calamus** et iuncus marcēscent;

7 nūdābuntur rīpae Nīlī,

et **omnis** **planta** Nīlī siccābitur;

ārēscet et nōn erit.

8 Et maerēbunt piscātōrēs,

et lūgēbunt omnēs mittentēs in flūmen hāmum;

et expandentēs rēte super faciem aquārum languēbunt.

9 Cōnfundentur, quī operantur līnum,

pectentēs et texentēs byssum.

10 Et opificēs eius dēprimentur,

omnēs mercennāriī omnīnō dēficient.

11 Quam stultī prīncipēs Tāneōs!

Sapientēs cōnsiliāriī pharaōnis dedērunt cōnsilium īnsipiēns;

quōmodo **dīcētis** pharaōnī:

”Fīlius sapientium ego, fīlius rēgum antīquōrum”?

12 **Ubi** nunc sunt sapientēs tuī?

Annūntient tibi et **indīcent**

quid cōgitāverit Dominus exercituum super Aegyptum.

13 Stultī factī sunt prīncipēs Tāneōs,

dēceptī sunt prīncipēs Memphēōs,

dēcēpērunt Aegyptum angulī tribuum eius.

14 Dominus miscuit in **mediō** eius spīritum vertīginis,

et errāre fēcērunt Aegyptum in omnī opere suō,

sīcut errat ēbrius in vomitū suō;

15 et nōn erit Aegyptō opus,

quod faciat, caput vel **cauda**, **palma** vel arundō.

16 In **diē** **illā** erunt Aegyptiī quasi mulierēs et stupēbunt et timēbunt ā faciē commōtiōnis **manūs** Dominī exercituum, quam ipse movēbit super eam.

17 Et erit **terra** Iūdae Aegyptō in pavōrem: **omnis**, quī illīus fuerit **recordātus**, pavēbit ā faciē cōnsiliī Dominī exercituum, quod ipse cōgitāvit super eam.

18 In **diē** **illā** erunt quīnque cīvitātēs in **terrā** Aegyptī loquentēs **linguā** Chanaan et iūrantēs per Dominum exercituum. Cīvitās Solīs vocābitur **ūna**.

19 In **diē** **illa** erit altāre Dominō in **mediō** terrae Aegyptī, et titulus iuxtā terminum eius Dominō.

20 Et erit in signum et in testimōnium Dominō exercituum in **terrā** Aegyptī. Clāmābunt enim ad Dominum ā faciē trībulantium, et mittet eīs salvātōrem et prōpugnātōrem, quī **līberet** eōs.

21 Et cognōscētur Dominus ab Aegyptō, et cognōscent Aegyptiī Dominum in **diē** **illa**; et **colent** eum in hostiīs et in mūneribus et **vōta** vovēbunt Dominō et solvent.

22 Et percutiet Dominus Aegyptum **plāga** et sānābit; et revertentur ad Dominum, et plācābitur eīs et sānābit eōs.

23 In **diē** **illa** erit **via** dē Aegyptō in Assyriam; et intrābit Assyrius Aegyptum, et Aegyptius in Assyriam, et servient Aegyptiī cum Assyriīs.

24 In **diē** **illa** erit Isrāēl tertius cum Aegyptō et **Assyriā**; benedictiō in **mediō** terrae,

25 cui benedīcet Dominus exercituum dīcēns: ”Benedictus **populus** meus Aegyptius, et opus manuum meārum Assyrius, et hērēditās **mea** Isrāēl”.

## 20

1 In annō quō **ingressus** **est** Tharthan in Azōtum, cum mīsisset eum **Sargōn** rēx Assyriōrum, et pugnāsset contrā Azōtum et cēpisset eam,

2 in tempore illō **locūtus** **est** Dominus in manū Īsaiae fīliī Amōs dīcēns: ”**Vāde** et solve saccum dē lumbīs tuīs et calceāmenta **tua** tolle dē pedibus tuīs”. Et fēcit sīc, vādēns nūdus et discalceātus.

3 Et dīxit Dominus: ”Sīcut ambulāvit servus meus Īsaiās nūdus et discalceātus **tribus** annīs signum et portentum super Aegyptum et super Aethiopiam,

4 sīc minābit rēx Assyriōrum captīvōs Aegyptī et exsulēs Aethiopiae, iuvenēs et senēs, nūdōs et discalceātōs, discoopertīs **nātibus** ad ignōminiam Aegyptī.

5 Et timēbunt et cōnfundentur ab **Aethiopiā** spē **suā** et ab Aegyptō **glōriā** **suā**.

6 Et **dīcet** habitātor maritimae regiōnis huius in **diē** **illa**: “Ecce, haec erat spēs **nostra**, quō **cōnfugimus** in auxilium, ut līberārēmur ā faciē **rēgis** Assyriōrum; et quōmodo **effugere** poterimus nōs?””.

## 21

1 Ōrāculum dēsertī **maris**.

Sīcut turbinēs per austrum trānseuntēs,

dē dēsertō **venit**, dē **terrā** horribilī.

2 **Vīsiō** **dūra** **nūntiāta** **est** mihi:

praedō praedātur,

et vastātor vastat.

Ascende, Elam;

**obsīde**, **Mēdia**;

omnem gemitum eius cessāre fēcī.

3 Proptereā replētī sunt lumbī meī tremōre,

**angustiā** possēdit mē sīcut **angustia** **parientis**;

corruī, cum audīrem;

conturbātus sum, cum vidērem.

4 Vacillat cor meum,

pavor invādit mē:

crepusculum optātum

posuit mihi in terrōrem.

5 Pōnunt mēnsam,

strāgulum pandunt, comedunt, bibunt.

Surgite, prīncipēs,

ungite clipeum.

6 Haec enim dīxit mihi Dominus:

”**Vāde** et pōne speculātōrem;

quodcumque vīderit, annūntiet.

7 Sī vīderit currum, bīgam **equitum**,

ascēnsōrem asinī et ascēnsōrem camēlī,

intueātur dīligenter multō intuitū”.

8 Et clāmāvit speculātor:

”Super **speculā**, Domine,

ego sum stāns iūgiter per diem,

et super cūstōdiam meam

ego sum stāns **tōtīs** noctibus.

9 Ecce, hūc **venit** agmen **virōrum**,

**bīga** **equitum**”.

Et respondit et dīxit:

”**Cecidit**, **cecidit** Babylōn,

et omnia sculptilia deōrum eius

**contrīta** sunt in terram”.

10 **Trītūra** **mea** et fīlī āreae meae,

quae audīvī ā Dominō exercituum, Deō Isrāēl,

annūntiāvī vōbīs.

11 Ōrāculum Duma.

Ad mē clāmat ex Seir:

”Cūstōs, quid dē nocte?

Cūstōs, quid dē nocte?”.

12 Dīxit cūstōs:

”**Venit** **manē**, sed etiam nox;

sī quaeritis, quaerite,

revertiminī, venīte”.

13 Ōrāculum in sōlitūdine.

In saltū, in sōlitūdine dormiētis,

turmae Dedanim.

14 Occurrentēs sitientī **ferte** aquam,

quī **habitātis** terram Thema;

cum pānibus occurrite fugientī:

15 ā faciē enim gladiōrum fūgērunt,

ā faciē gladiī nūdātī,

ā faciē **arcūs** extentī,

ā faciē **gravis** proeliī.

16 Quoniam haec dīcit Dominus ad mē: ”Adhūc annō sīcut annī mercennāriī, et auferētur **omnis** **glōria** Cēdar;

17 et reliquiae numerī arcuum fortium fīliōrum Cēdar imminuentur; Dominus enim, Deus Isrāēl, **locūtus** **est**”.

## 22

1 Ōrāculum **vallīs** Vīsiōnis.

Quidnam tibi **est**,

quia ascendistī **omnīs** in **tēcta**,

2 clāmōris **plēna**, urbs tumultuāns,

cīvitās exsultāns?

Interfectī tuī nōn interfectī gladiō

nec mortuī in bellō;

3 cūnctī prīncipēs tuī fūgērunt

simul **sine** arcū captī;

omnēs, quī inventī sunt, captī sunt simul,

procul fūgērunt.

4 Proptereā dīxī: ”Recēdite ā mē,

**amāre** flēbō;

nōlīte **incumbere**, ut cōnsōlēminī mē

super vastitāte fīliae **populī** meī”.

5 Diēs enim cōnfūsiōnis

et conculcātiōnis et **flētūs**

Dominō, Deō exercituum, in **valle** Vīsiōnis,

ēversiō mūrōrum et vōciferātiō ad montem.

6 Et Ēlam sūmpsit pharetram,

in agmine hominum **equitum**,

et Cir nūdāvit clipeum.

7 Et ēlēctae **vallēs** tuae

plēnae sunt quadrīgārum,

et equitēs pōnunt **sēdēs** suās in **portā**.

8 Et revēlātum **est** operīmentum Iūdae,

et respexistī in **diē** **illa** armāmentārium **domūs** **Saltus**;

9 et scissūrās cīvitātis Dāvīd vīdistis,

quia multiplicātae sunt;

et congregāstis aquās piscīnae īnferiōris.

10 Et domōs Ierusālem numerāstis

et dēstrūxistis domōs

ad mūniendum mūrum;

11 et lacum fēcistis inter duōs mūrōs

prō **aquā** piscīnae **veteris**;

sed nōn suspexistis ad eum, quī fēcit haec,

et eum, quī haec dē **longē** fōrmāvit, nōn vīdistis.

12 Et vocāvit Dominus, Deus exercituum, in **diē** **illa**

ad flētum et ad plānctum,

ad calvitium et ad cingendum saccum;

13 et ecce gaudium et **laetitia**,

**occīdēre** bovēs et iugulāre **pecūs**,

**comedere** carnēs et **bibere** vīnum:

”Comedāmus et bibāmus,

crās enim moriēmur”.

14 Et revēlātum **est** in auribus meīs

ā Dominō exercituum:

”**Certē** nōn dīmittētur inīquitās haec vōbīs, dōnec moriāminī!”,

dīcit Dominus, Deus exercituum.

15 Haec dīcit Dominus, Deus exercituum:

”**Vade**, ingredere ad prōcūrātōrem istum,

ad Sobnam praepositum palātiī:

16 “Quid tibi **hic**? Aut **quis** tibi **hic**,

quia **excidistī** tibi **hīc** sepulcrum?”.

Effodiēns in excelsō sepulcrum suum,

excavābat in **petrā** tabernāculum sibi.

17 Ecce Dominus vehementer prōiciet tē, homō,

violenter tē apprehendēns.

18 In globum tē convolvet glomerāns;

quasi **pilam** mittet tē

in terram lātam et spatiōsam:

ibi moriēris,

et ibi erunt **currūs** glōriae tuae,

**ignōminiā** **domus** dominī tuī.

19 Et expellam tē dē statiōne **tuā**

et dē ministeriō tuō dēpōnam tē.

20 Et erit in **diē** **illa**:

vocābō servum meum Eliachim fīlium Helciae

21 et induam illum tunicam tuam

et cingulō tuō cingam eum

et potestātem tuam dabō in manū eius;

et erit in patrem habitantibus Ierusālem

et domuī Iūdae.

22 Et dabō clāvem **domūs** Dāvīd

super umerum eius;

et aperiet, et nōn erit quī claudat;

et claudet, et nōn erit quī aperiat.

23 Et fīgam illum paxillum in locō sēcūrō,

et erit in solium glōriae domuī patris **suī**.

24 Et suspendent super eum omnem glōriam **domūs** patris **suī**, propāginēs et stirpēs, omne **vās** parvulum, ā pēlvibus ad amphorās.

25 In **diē** **illa**, dīcit Dominus exercituum, auferētur paxillus, quī fīxus fuerat in locō sēcūrō, et frangētur et cadet; et perībit, quod pependerat in eō, quia Dominus **locūtus** **est**”.

## 23

1 Ōrāculum Tyrī.

**Ululātē**, nāvēs Tharsis,

quia vastātum **est** refugium vestrum;

cum redīrent dē **terrā** Cetthim, revēlātum **est** eīs.

2 Obstupēscite, quī **habitātis** in **īnsulā**;

negōtiātōrēs **Sidōnis**

trānsfretantēs mare replēvērunt tē.

3 In aquīs multīs sēmen Nīlī,

**messis** flūminis frūgēs eius;

et **facta** **est** negōtiātiō gentium.

4 Ērubēsce, Sidōn, ait enim mare,

fortitūdō **maris**, dīcēns:

”Nōn parturīvī et nōn peperī;

et nōn ēnūtrīvī iuvenēs

nec virginēs ēducāvī”.

5 Cum audītum fuerit in Aegyptō,

dolēbunt cum audierint dē **Tȳrō**.

6 **Trānsīte** ad Tharsīs,

**ululāte**, quī **habitātis** in **īnsulā**.

7 **Est**ne **vestra** haec, quae glōriābātur?

Ā diēbus **prīstinīs** antīquitās eius.

Dūcēbant eam **pedēs** **suī** **longē**

ad peregrīnandum.

8 **Quis** cōgitāvit **hoc**

super Tyrum quondam corōnātam,

cuius negōtiātōrēs prīncipēs,

īnstitōrēs eius inclitī terrae?

9 Dominus exercituum cōgitāvit **hoc**,

ut dētraheret superbiam **omnis** glōriae

et vīlēs faceret ūniversōs inclitōs terrae.

10 Excole terram tuam sīcut **lītus** Nīlī,

**fīlia** Tharsis, iam nōn **est** **portus**.

11 **Manum** suam extendit super mare,

conturbāvit **rēgna**.

Dominus mandāvit adversus Chanaan,

ut contereret mūnīmenta eius,

12 et dīxit: ”Nōn adiciēs **ultrā** ut glōriēris,

**violāta** virgō **fīliā** **Sīdonis**;

in Cetthim cōnsurgēns trānsfretā:

ibi **quoque** nōn erit requiēs tibi”.

13 Ecce **terra** Chaldaeōrum:

**tālis** **populus** nōn fuit;

**Assyria** fundāvit eam prō **ferīs**.

Ērēxērunt turrēs suās;

suffōdērunt domōs eius,

posuērunt eam in ruīnam.

14 **Ululāte**, nāvēs Tharsis,

quia dēvastātum **est** praesidium vestrum.

15 Et erit in **diē** **illa**: in oblīviōne erit **Tyrus** septuāgintā annīs, sīcut diēs **rēgis** ūnīus. Post septuāgintā autem annōs erit **Tȳrō** iuxtā canticum meretrīcis:

16 ”Sūme citharam, circuī cīvitātem,

meretrīx oblīviōnī **trādita**;

**bene** **cane**, frequentā canticum,

ut **memoriā** tuī sit”.

17 Et erit: post septuāgintā annōs vīsitābit Dominus Tyrum, et redībit ad mercēdēs suās et rūrsum fornicābitur cum ūniversīs rēgnīs terrae super faciem terrae.

18 Et erunt negōtiātiō eius et mercēs eius sānctificātae Dominō; nōn condentur neque repōnentur, quia hīs, quī habitāverint **cōram** Dominō, erit negōtiātiō eius, ut mandūcent in saturitāte et vestiantur **splendidē**.

## 24

1 Ecce Dominus dissipat terram et frangit eam

et conturbat faciem eius

et dispergit habitātōrēs eius.

2 Et erit sīcut **populus** sīc sacerdōs,

et sīcut servus sīc dominus eius,

sīcut **ancilla** sīc **dominā** eius,

sīcut emēns sīc ille quī vēndit,

sīcut fēnerātor sīc **is** quī mūtuum accipit,

sīcut quī repetit sīc quī dēbet.

3 Dissipātiōne dissipābitur **terrā**

et dīreptiōne praedābitur:

Dominus enim **locūtus** **est** verbum **hoc**.

4 Lūget, languet **terra**,

marcēscit, languet **orbis**,

marcēscit altitūdō simul cum **terrā**.

5 Et **terra** **īnfecta** **est** sub habitātōribus **suīs**,

quia trānsgressī sunt **lēgēs**,

violāvērunt mandātum,

dissipāvērunt foedus sempiternum.

6 Propter **hoc** maledictiō vorāvit terram,

et poenās exsolvērunt habitātōrēs eius;

ideōque imminūtī sunt cultōrēs eius,

et relictī sunt hominēs paucī.

7 Lūget mustum,

emarcuit **vītīs**,

ingemīscunt omnēs, quī laetābantur **corde**.

8 Cessāvit gaudium tympanōrum,

quiēvit **sonitūs** laetantium,

cessāvit gaudium citharae;

9 cum canticō nōn bibent vīnum,

**amāra** erit **pōtiō** bibentibus illam.

10 **Attrīta** **est** cīvitās inānitātis,

**clausa** **est** **omnis** **domus**, ut nēmō introeat;

11 clāmor **est** super vīnō in **platēīs**,

**occīdit** **omnis** **laetitia**,

trānslātum **est** gaudium terrae.

12 **Relicta** **est** in urbe sōlitūdō,

et in ruīnam **cōnfrācta** **est** **porta**;

13 quia haec erunt in **mediō** terrae,

in **mediō** **populōrum**,

quōmodo sī olīvae excutiantur,

et **fīnītā** **vīndēmiā** colligantur racēmī.

14 Hī **levābunt** **vōcem** suam,

laudābunt maiestātem Dominī,

hinnient dē marī.

15 Propter **hoc** in regiōnibus **lūcīs** **glōrificāte** Dominum,

in īnsulīs **maris** **nōmen** Dominī, Deī Isrāēl.

16 Ā fīnibus terrae laudēs audīvimus:

”**Glōria** iūstō”.

Et dīxī: ”Sēcrētum meum mihi,

sēcrētum meum mihi.

Vae mihi!”.

Praevāricantēs praevāricātī sunt

et praevāricātiōne praevāricantium praevāricātī sunt.

17 **Formīdō** et **fovea** et laqueus super tē,

habitātor terrae.

18 Et erit: quī fūgerit ā vōce formīdinis, cadet in foveam;

et, quī ascenderit dē **foveā**,

tenēbitur laqueō,

quia cataractae dē excelsīs apertae sunt,

et **concussa** sunt fundāmenta terrae.

19 Cōnfractiōne **cōnfrācta** **est** **terra**,

contrītiōne **contrītā** **est** **terrā**,

commōtiōne **commōta** **est** **terra**,

20 agitātiōne agitābitur **terra** sīcut ēbrius

et fluctuābit quasi tabernāculum;

et **gravis** erit super eam inīquitās eius,

et corruet et nōn adiciet ut resurgat.

21 Et erit in **diē** **illa**:

vīsitābit Dominus super mīlitiam caelī in excelsō

et super **rēgēs** terrae super terram;

22 et congregābuntur et vincientur in lacū

et claudentur in carcere;

et post multōs diēs vīsitābuntur.

23 Et ērubēscet **lūna**, et cōnfundētur sōl,

quia rēgnāvit Dominus exercituum in monte **Sīōn** et in Ierusālem

et in cōnspectū **senum** suōrum glōrificābitur.

## 25

1 Domine, Deus meus **es** tū;

exaltābō tē, cōnfitēbor nōminī tuō,

quoniam fēcistī mīrābilia,

cōgitātiōnēs antīquās, fidēlēs, vērācēs.

2 Quia posuistī cīvitātem in tumulum,

urbem mūnītam in ruīnam:

arx superbōrum nōn amplius **est** cīvitās,

in sempiternum nōn reaedificābitur.

3 Super **hōc** glōrificābit tē **populus** **fortis**,

cīvitās gentium rōbustārum timēbit tē;

4 quia **factus** **es** fortitūdō pauperī,

fortitūdō egēnō in trībulātiōne **suā**,

prōtēctiō ā turbine,

umbrāculum ab aestū:

**spīritus** enim rōbustōrum

quasi imber **hiemālis**.

5 Sīcut **aestus** in **ārida**

tumultum superbōrum humiliābis; sīcut **aestus** in **umbrā** **nūbis**

canticum fortium reprimēs.

6 Et faciet Dominus exercituum

omnibus **populīs** in monte **hoc**

convīvium pinguium,

convīvium vīnī merī,

pinguium medullātōrum,

vīnī dēliquātī.

7 Et praecipitābit in monte istō

faciem vinculī colligātī super omnēs **populōs**

et tēlam, quam orditus **est** super omnēs nātiōnēs.

8 Praecipitābit mortem in sempiternum

et absterget Dominus Deus lacrimam ab omnī faciē

et opprobrium **populī** **suī** auferet dē **ūniversā** **terrā**,

quia Dominus **locūtus** **est**.

9 Et **dīcētur** in **diē** **illa**: ”Ecce Deus noster iste,

exspectāvimus eum, ut salvāret nōs;

iste Dominus, sustinuimus eum:

exsultābimus et laetābimur in salūtārī eius.

10 Quia requiēscet **manūs** Dominī in monte istō”.

Et trītūrābitur Moab in locō suō,

sīcuti teruntur paleae in sterquilīniō;

11 et extendet **manūs** suās in **mediō** eius,

sīcut extendit natāns ad natandum;

et humiliābitur **superbia** eius

cum allīsiōne manuum eius.

12 Et firmum mūnīmentum mūrōrum tuōrum ēvertit,

dēiēcit, prōstrāvit in terram usque ad pulverem.

## 26

1 In **diē** **illa** cantābitur canticum istud in **terrā** Iūdae:

”Urbs **fortis** nōbīs in salūtem;

posuit mūrōs et antemūrāle.

2 Aperīte portās, et ingrediātur gēns **iūsta**,

quae servat fidem.

3 Prōpositum eius **est** firmum;

servābis pācem,

quia in tē spērāvit.

4 **Spērātē** in Dominum in saeculīs aeternīs,

Dominus **est** **petrā** **aeternā**.

5 Quia ēvertit habitantēs in excelsō,

cīvitātem sublīmem humiliābit;

humiliābit eam usque ad terram,

dētrahet eam usque ad pulverem.

6 Conculcābit eam pēs, **pedēs** **pauperīs**,

**gressūs** egēnōrum.

7 **Sēmita** iūstī **rēcta** **est**;

rēctum callem iūstī complānās.

8 Et in **sēmitā** iūdiciōrum tuōrum, Domine, spērāvimus in tē;

ad **nōmen** tuum et ad memoriāle tuum dēsīderium animae.

9 **Anima** **mea** dēsīderat tē in nocte,

sed et spīritū meō in praecordiīs meīs tē quaerō.

Cum resplenduerint iūdicia **tua** in **terrā**,

iūstitiam discent habitātōrēs **orbis**.

10 Fit **misericordiā** impiō,

nōn discet iūstitiam;

in **terrā** **probitātis** **inīquē** gerit

et nōn videt maiestātem Dominī.

11 Domine, **exaltāta** **est** **manus** **tua**, et nōn vident;

videant cōnfūsī zēlum tuum in **populum**,

et **ignis** hostium tuōrum dēvorābit eōs.

12 Domine, dabis pācem nōbīs;

omnia enim **opera** **nostra** operātus **es** nōbīs.

13 Domine Deus noster, possēdērunt nōs dominī absque tē;

tantum in tē recordēmur nōminis tuī.

14 Mortuī nōn revivīscent,

dēfūnctī nōn resurgent;

proptereā vīsitāstī et contrīvistī eōs et perdidistī omnem memoriam eōrum.

15 Auxistī gentem, Domine,

auxistī gentem, glōrificātus **es**;

ēlongāstī omnēs terminōs terrae.

16 Domine, in **angustiā** quaesiērunt tē,

fūdērunt incantātiōnem, castīgātiō **tua** in eīs.

17 Sīcut quae concipit, cum appropinquāverit ad partum

dolēns clāmat in dolōribus **suīs**,

sīc factī sumus ā faciē **tuā**, Domine.

18 Concēpimus et parturīvimus,

quasi peperimus ventum.

Salūtēs nōn fēcimus in **terrā**,

ideō nōn **nātī** sunt habitātōrēs terrae.

19 Reviviscent mortuī tuī, interfectī meī resurgent.

Expergīsciminī et **laudāte**, quī **habitātis** in pulvere,

quia rōs **lūcīs** rōs tuus,

et **terrā** dēfūnctōs suōs **edet** in lūcem.

20 **Vāde**, **populus** meus, intrā in cubicula **tua**,

**claudē** ōstia **tua** super tē,

**abscondere** modicum ad mōmentum,

dōnec pertranseat indignātiō.

21 Ecce enim Dominus ēgrediētur dē locō suō,

ut vīsitet inīquitātem habitātōris terrae contrā eum;

et revēlābit **terra** sanguinem suum

et nōn operiet **ultrā** interfectōs suōs”.

## 27

1 In **diē** **illa** vīsitābit Dominus

in gladiō suō dūrō et fortī et grandī

super Leviathān serpentem fugācem

et super Leviathān serpentem tortuōsum

et **occīdet** dracōnem, quī in marī **est**.

2 In **diē** **illa** **vīnea** erit **iūcunda**;

**cantātē** **eī**.

3 Ego Dominus, quī servō eam;

per **singula** mōmenta irrigābō eam.

Nē forte vīsitētur contrā eam,

nocte et **diē** servō eam.

4 Indignātiō nōn **est** mihi.

**Quis** dabit mihi spīnam et veprem?

In proeliō gradiar super eam,

succendam eam pariter,

5 **nisi** forte prōtēctiōnem meam apprehendat,

faciat pācem mēcum,

pācem faciat mēcum.

6 Diēbus futūrīs rādīcēs mittet Iācōb,

flōrēbit et germinābit Isrāēl,

et implēbunt faciem **orbis** frūctibus.

7 Numquid iuxtā **plāgam** **percutientīs** eum percussit eum?

Aut, sīcut **occīduntur** occīsī eius, occīsus **est**?

8 In **mēnsūrā** pūnit eum dēiciēns eum,

impellit in spīritū suō dūrō, tempore quō spīrat eurus.

9 Idcircō super **hōc** dīmittētur inīquitās Iācōb,

et **hic** erit **omnīs** **frūctūs** ablātiōnis peccātī eius:

ut scīlicet pōnat omnēs lapidēs **altāris**

sīcut lapidēs **calcis** comminūtōs,

nē exstent lūcī et thymiateria.

10 Cīvitās enim **mūnīta** **dēsōlāta** **est**,

habitāculum dērelictum et dīmissum quasi dēsertum;

ibi pāscētur vitulus et ibi accubābit

et cōnsūmet **arbusta** eius.

11 In siccitāte frondēs illīus conterentur;

mulierēs venient et combūrent eās.

Ipse enim nōn **est** **populus** sapiēns,

proptereā nōn miserēbitur eius, quī fēcit eum,

et, quī fōrmāvit eum, nōn parcet **eī**.

12 Et erit: in **diē** **illa** percutiet spīcās Dominus

ā Flūmine usque ad torrentem Aegyptī;

et vōs congregābiminī

ūnus et ūnus, fīliī Isrāēl.

13 Et erit: in **diē** **illa** clangētur in **tubā** **magnā**;

et venient, quī perditī fuerant dē **terrā** Assyriōrum,

et quī ēiectī erant in **terrā** Aegyptī,

et adōrābunt Dominum

in monte sānctō in Ierusālem.

## 28

1 Vae corōnae superbiae ēbriōrum Ephraim

et flōrī **dēcidentī** glōriae maiestātis eius,

quī erant in vertice **vallis** pinguissimae,

errantēs ā vīnō!

2 Ecce validus et **fortis** Dominō

sīcut **impetus** grandinis, turbō cōnfringēns,

sīcut **impetus** aquārum multārum inundantium,

et dēiciet in terram violenter.

3 Pedibus conculcābitur

**corōna** superbiae ēbriōrum Ephraim;

4 et erit flōs **dēcidēns** glōriae maiestātis eius,

quī **est** super verticem **vallis** pinguium,

quasi **fīcus** praecōx ante messem,

quam **quis**, ut vīderit,

manū statim **arreptam** dēvorābit.

5 In **diē** **illa** erit Dominus exercituum

**corōna** glōriae

et sertum maiestātis

residuō **populī** **suī**

6 et **spīritus** iūdiciī

sedentī ad iūdicandum

et fortitūdō

vertentibus proelium usque ad portam.

7 Vērum hī **quoque** prae vīnō vacillant

et prae ēbrietāte nūtant;

sacerdōs et **prophēta** vacillant prae ēbrietāte,

absorptī sunt ā vīnō,

nūtant in ēbrietāte,

vacillant in vīsiōne,

fluctuant in iūdiciō.

8 Omnēs enim mēnsae replētae sunt vomitū sordiumque,

**ita** ut nōn **esset** **ultrā** locus.

9 Quem docēbit scientiam?

Et quem **intellegere** faciet audītum?

Ablactātōs ā **lacte**,

āvulsōs ab ūberibus.

10 Etenim praeceptum ad praeceptum, praeceptum ad praeceptum,

**rēgulā** ad rēgulam, **rēgulā** ad rēgulam,

modicum ibi, modicum ibi.

11 Balbīs enim labiīs et **linguā** **alterā**

loquētur ad **populum** istum,

12 cui dīxerat: ”Haec requiēs, reficite lassum;

et **hoc** **est** refrīgerium”.

Et nōluērunt audīre.

13 Et erit eīs verbum Dominī:

”Praeceptum ad praeceptum, praeceptum ad praeceptum,

**rēgulā** ad rēgulam, **rēgulā** ad rēgulam,

modicum ibi, modicum ibi”,

ut **vadant** et cadant retrōrsum et conterantur

et illaqueentur et capiantur.

14 Propter **hoc** **audītē** verbum Dominī,

**virī** illūsōrēs, quī domināminī super **populum** meum,

quī **est** in Ierusālem.

15 Dīxistis enim: ”Percussimus foedus cum morte

et cum īnfernō fēcimus **pactum**;

flagellum inundāns cum trānsierit,

nōn veniet super nōs,

quia posuimus mendācium spem nostram

et in **fallāciā** absconditī sumus”.

16 Idcircō haec dīcit Dominus Deus:

”Ecce ego fundāmentum pōnam in **Sīōn**, lapidem,

lapidem **probātum**, angulārem, pretiōsum, fundātum;

quī crēdiderit, nōn turbābitur.

17 Et pōnam iūdicium tamquam normam

et iūstitiam tamquam perpendiculum;

et subvertet grandō spem mendāciī,

et latibulum aquae inundābunt.

18 Et dēlēbitur foedus vestrum cum morte,

et **pactum** vestrum cum īnfernō nōn stābit;

flagellum inundāns cum trānsierit,

eritis **eī** in conculcātiōnem.

19 Quandōcumque pertransierit, tollet vōs;

quoniam **manē** dīlūculō pertransībit,

in **diē** et in nocte,

et erit tantummodo horrendum **intellegere** audītum”.

20 Coangustātum **est** enim strātum, ut **quis** sē extendat,

et pallium brevius, ut **quis** sē operīre possit.

21 Sīcut enim in monte Pharasim stābit Dominus,

sīcut in **valle**, quae **est** in Gabaōn, īrāscētur,

ut faciat opus suum, novum opus suum,

ut operētur operātiōnem suam,

peregrīnam operātiōnem suam.

22 Et nunc nōlīte **illūdere**,

nē forte cōnstringantur **vincula** **vestra**;

dēcrētum enim dēstrūctiōnis audīvī

ā Dominō, Deō exercituum,

super ūniversam terram.

23 Auribus percipite et **audīte** **vōcem** meam,

attendite et **audītē** ēloquium meum.

24 Numquid **tōtā** **diē** arat arāns, ut **sērat**,

prōscindit et sarrit humum suam?

25 **Nonne**, cum adaequāverit faciem eius,

spargit nigellam et **serit** cumīnum,

pōnit trīticum et hordeum

et fār in fīnibus **suīs**?

26 Ērudit enim illum **rēctē**,

Deus suus docet illum.

27 Nōn enim in serrīs trītūrātur **nigella**,

nec **rota** plaustrī super cumīnum circuit;

sed in **virgā** excutitur **nigella**,

et cumīnum in baculō.

28 Numquid comminuitur trīticum?

Vērum nōn in perpetuum trītūrāns trītūrābit illum,

neque vexābit eum **rota** plaustrī,

nec ungulīs **suīs** comminuet eum.

29 Et **hoc** ā Dominō, Deō exercituum, exīvit;

mīrābile fēcit cōnsilium,

magnificāvit sapientiam.

## 29

1 Vae Ariēl, Ariel, cīvitās,

quam **circumdēdit** Dāvīd!

**Additē** annum ad annum,

sollemnitātēs ēvolvantur;

2 et circumvāllābō Ariēl,

et erit maeror et **maestitia**,

et erit mihi quasi Ariēl.

3 Et circumdabō tē quasi sphaeram

et iaciam contrā tē aggerem

et mūnīmenta pōnam in obsidiōnem tuam.

4 Humiliāberis, dē **terrā** **loquēris**,

et dē pulvere vix audiētur ēloquium tuum,

et erit quasi pȳthōnis dē **terrā** vōx **tua**,

et dē humō ēloquium tuum mussitābit.

5 Et erit sīcut pulvis **tenuis** multitūdō superbōrum tuōrum,

et sīcut **palea** volāns multitūdō fortium.

Eritque **repente** cōnfestim,

6 ā Dominō exercituum vīsitāberis

in tonitruō et commōtiōne terrae,

magnō fragōre, turbine et tempestāte

et **flammā** **ignis** **dēvorantis**.

7 Et erit sīcut somnium vīsiōnis nocturnae

multitūdō omnium gentium, quae dīmicant contrā Ariel,

et omnēs, quī pugnant contrā eam et contrā mūnīmenta eius et oppressōrēs eius;

8 Et sīcut somniat ēsuriēns, et ecce **comēdit**,

cum autem fuerit expergēfactus, **vacuā** **est** **animā** eius;

et sīcut somniat sitiēns, et ecce bibit

et, postquam fuerit expergēfactus, lassus adhūc sitit,

et **anima** eius **vacua** **est**,

sīc erit multitūdō omnium gentium

dīmicantium contrā montem **Sīōn**.

9 Obstupēscite et admīrāminī,

excaecāminī et caecī **ēstote**,

inēbriāminī et nōn ā vīnō,

**vacillāte** et nōn ab ēbrietāte.

10 Quoniam miscuit vōbīs Dominus spīritum **sopōris**,

clausit oculōs vestrōs

et **capita** **vestra** operuit.

11 Et erit vōbīs **vīsiō** **omnis** sīcut verba librī signātī; quem cum dederint scientī litterās dīcentēs: ”**Lēge** istum”, respondēbit: ”Nōn possum, signātus **est** enim”.

12 Et dabitur **liber** nescientī litterās **dīcētur**que **eī**: ”**Lēge**”, et respondēbit: ”Nesciō litterās”.

13 Et dīxit Dominus:

”**Eō** quod appropinquat **populus** iste ōre suō

et labiīs **suīs** glōrificat mē,

cor autem eius **longē** **est** ā mē,

et **est** timor eōrum ergā mē

velut mandātum hominum perceptum,

14 ideō ecce ego addam ut admīrātiōnem faciam

**populō** huic mīrāculō grandī et stupendō:

perībit **sapientia** sapientium eius,

et **prūdentia** prūdentium eius abscondētur”.

15 Vae, quī **profundē** ā Dominō

cōnsilium abscondunt,

quōrum sunt in tenebrīs **opera**, et dīcunt:

”**Quis** videt nōs, et **quis** nōvit nōs?”.

16 **Perversa** cōgitātiō **vestra**!

Numquid quasi **lutum** reputābitur figulus,

ut **dīcat** opus factōrī suō:

”Nōn fēcistī mē”;

et figmentum **dicat** fictōrī suō:

”Nōn intellegis”?

17 **Nōnne** adhūc in modicō et in brevī convertētur **Libanus** in hortum,

et hortus in saltum reputābitur?

18 Et audient in **diē** **illa** surdī verba librī,

et dē tenebrīs et cālīgine oculī caecōrum vidēbunt.

19 Et addent mītēs in Dominō laetitiam,

et pauperrimī hominum in Sānctō Isrāēl exsultābunt;

20 quoniam dēfēcit, quī praevalēbat,

cōnsummātus **est** illūsor,

et succīsī sunt omnēs, quī vigilābant super inīquitātem,

21 quī peccāre faciēbant hominēs in verbō

et arguentem in **portā** supplantābant

et dēiēcērunt inānibus verbīs iūstum.

22 Propter **hoc** haec dīcit Dominus

ad domum Iācōb, quī redēmit Ābrahām[\*][abraham]:

”Nōn **modo** cōnfundētur Iācōb,

nec **modo** **vultus** eius ērubēscet;

23 sed, cum vīderit **opera** manuum meārum,

in **mediō** **suī** sānctificābunt **nōmen** meum

et sānctificābunt Sānctum Iācōb

et Deum Isrāēl pavēbunt,

24 et scient errantēs spīritū sapientiam,

et mussitātōrēs discent doctrīnam”.



## 30

1 ”Vae, fīliī dēsertōrēs, dīcit Dominus,

eō quod facitis cōnsilium et nōn ex mē,

et **pactum** statuitis et nōn per spīritum meum,

ut addātis peccātum super peccātum!

2 Quī **ambulātis**, ut **dēscendātis** in Aegyptum,

et **os** meum nōn interrogāstis,

spērantēs auxilium in fortitūdine pharaōnis

et habentēs fīdūciam in **umbrā** Aegyptī.

3 Et erit vōbīs fortitūdō pharaōnis in cōnfūsiōnem,

et **fīdūcia** sub **umbrā** Aegyptī in ignōminiam.

4 Cum fuerint enim in Tanī prīncipēs tuī,

et nūntiī tuī usque ad Hānēs pervēnerint,

5 omnēs cōnfundentur

super **populō**, quī eīs prōdesse nōn potest;

nōn erit in auxilium et in ūtilitātem sed in cōnfūsiōnem et opprobrium”.

6 Ōrāculum iūmentōrum Nageb.

In **terrā** trībulātiōnis et angustiae,

leaenae et leōnis **rugientis**,

vīperae et dracōnis **volantis**

portant super umerōs iūmentōrum dīvitiās suās

et super gibbum camēlōrum thēsaurōs suōs

ad **populum**, quī eīs prōdesse nōn poterit.

7 Aegyptus enim frūstrā et **vānē** auxiliābitur;

ideō vocāvī Rahab ōtiōsam.

8 Nunc ingredere, scrībe **cōram** eīs super buxum

et in **librō** dīligenter exarā illud,

et erit in posterum

in testimōnium usque in aeternum.

9 **Populus** enim **rebellis** **est**,

et fīliī mendācēs,

fīliī nōlentēs audīre lēgem Dominī;

10 quī dīcunt videntibus: ”Nōlīte **vidēre**”

et aspicientibus: ”Nōlīte aspicere nōbīs **ea**, quae **rēcta** sunt;

loquiminī nōbīs **placentiā**, aspicite nōbīs illūsiōnēs.

11 Recēdite ā **viā**, **dēclīnāte** ā **sēmitā**,

tollite ā faciē **nostrā** Sānctum Isrāēl”.

12 Proptereā haec dīcit Sānctus Isrāēl:

”Prō eō quod reprobāstis verbum **hoc**

et spērāstis in perversitātem et in perfidiam

et innīxī **estis** super eīs,

13 proptereā erit vōbīs inīquitās haec

sīcut interruptiō cadēns, locus tumēns in mūrō excelsō,

cuius cōnfractiō **subitō**, dum nōn spērātur,

**venit** imprōvīsō;

14 et comminuētur, sīcut conteritur lagoena figulī,

contrītiōne absque **misericordiā**,

et nōn inveniētur dē fragmentīs eius **testa**,

in **quā** capiātur igniculus dē incendiō,

aut hauriātur **aqua** dē **foveā**”.

15 Quia haec dīxit Dominus Deus, Sānctus Isrāēl:

”In conversiōne et **quiētē** salvī eritis;

in silentiō et in spē erit fortitūdō **vestra**”.

Et nōluistis 16 et dīxistis:

”Nēquāquam, sed super equīs fugiēmus”,

ideō fugiētis;

et: ”Super vēlōcēs ascendēmus”,

ideō vēlōcēs erunt, quī persequentur vōs.

17 Mīlle pavēbunt ā faciē terrōris ūnīus,

et ā faciē terrōris quīnque fugiētis,

dōnec relinquāminī

quasi **malus** in vertice **montis**

et quasi signum super collem.

18 Proptereā exspectat Dominus, ut misereātur vestrī,

et ideō exaltābitur parcēns vōbīs,

quia Deus iūdiciī Dominus;

beātī omnēs, quī exspectant eum.

19 Nam, **popule** **Sīōn**, quī habitās in Ierusālem,

plōrāns nēquāquam plōrābis:

miserāns miserēbitur tuī ad **vōcem** clāmōris tuī;

statim ut audierit, respondēbit tibi.

20 Et dabit vōbīs Dominus

pānem angustiae et aquam afflīctiōnis,

sed nōn amplius āvolābit ā tē doctor tuus;

et erunt oculī tuī videntēs praeceptōrem tuum,

21 et aurēs tuae audient verbum post tergum **monentīs**:

”Haec **via**, **ambulātē** in **ea**”,

sī **dēclīnāverītis** ad dexteram vel ad sinistram.

22 Et contāminābis lāminās sculptilium argentōrum tuōrum

et vestīmentum **cōnflātilis** aureī tuī;

dispergēs **ea** sīcut immunditiam mēnstruātae.

”Ēgredere” **dīcēs** **eī**.

23 Et dabit pluviam sēminī tuō,

quod **sēmināverīs** in **terrā**,

et **pānis** frūgum terrae erit ūberrimus et **pinguis**;

pāscētur **pecus** tuum in **diē** illō, agnus in pāscuīs spatiōsīs,

24 et bovēs tuī et asinī, quī operantur terram,

commixtum migma comedent

ventilātum in **pālā** et ventilābrō.

25 Et erunt super omnem montem excelsum

et super omnem collem ēlevātum

rīvī currentium aquārum

in **diē** interfectiōnis multōrum,

cum **ceciderint** turrēs.

26 Et erit lūx lūnae sīcut lūx **sōlis**,

et lūx **sōlis** erit septempliciter sīcut lūx septem diērum

in **diē**, **qua** alligāverit Dominus vulnus **populī** **suī**

et percussūram **plāgae** eius sānāverit.

27 Ecce **nōmen** Dominī **venit** dē longinquō,

ārdēns **furor** eius, et **gravis** eius fragor;

**labia** eius **replēta** sunt indignātiōne,

et **lingua** eius quasi **ignis** dēvorāns.

28 **Spīritus** eius velut torrēns inundāns,

usque ad collum pertingēns,

ad crībrandās gentēs in crībrō fūnestō,

et frēnum dolōsum in māxillīs **populōrum**.

29 Canticum erit vōbīs

sīcut nox sānctificātae sollemnitātis,

et **laetitia** **cordis**

sīcut eius, quī ad **sonum** tībiae pergit

in montem Dominī,

ad petram Isrāēl.

30 Et audītam faciet Dominus

glōriam **vōcis** suae

et terrōrem brāchiī **suī**

ostendet in comminātiōne furōris

et **flammā** **ignis** **dēvorantis**,

in turbine et in imbre et in lapide grandinis.

31 Ā vōce enim Dominī pavēbit

Assyrius **virga** **percussūs**.

32 Et erit **omnis** **ictus** baculī **percutientis**,

quem **requiēscere** faciet Dominus

super eum in tympanīs et citharīs,

et in **bellīs** **agitātīs** expugnābit eōs.

33 **Praeparāta** **est** enim ab **heri** Topheth,

**praeparāta**, **profunda** et **dīlātāta**,

in **pyrā** eius **ignis** et ligna **multa**;

**flātus** Dominī sīcut torrēns sulphuris

succendit eam.

## 31

1 Vae, quī dēscendunt in Aegyptum ad auxilium,

in equīs spērantēs

et habentēs fīdūciam super quadrīgīs, quia multae sunt,

et super equitibus, quia praevalidī nimis,

et nōn intendunt in Sānctum Isrāēl

et Dominum nōn requīrunt!

2 Tamen et ipse sapiēns addūcit **mālum**

et verba **sua** nōn retractat;

et cōnsurget contrā domum pessimōrum

et contrā auxilium operantium inīquitātem.

3 Aegyptius homō et nōn Deus,

et equī eōrum **carō** et nōn **spīritus**;

et Dominus inclīnābit **manum** suam,

et corruet auxiliātor,

et cadet, cui praestātur auxilium,

simulque omnēs cōnsūmentur.

4 Quia haec dīcit Dominus ad mē:

”Quōmodo sī rugit **leō** et catulus leōnis super praedam suam,

cum occurrerit **eī** multitūdō pāstōrum,

ā vōce eōrum nōn formīdābit et ā multitūdine eōrum nōn pavēbit,

sīc dēscendet Dominus exercituum, ut proeliētur super montem **Sīōn** et super collem eius.

5 Sīcut avēs volantēs,

sīc prōteget Dominus exercituum Ierusālem,

prōtegēns et līberāns,

parcēns et salvāns”.

6 Convertiminī ad eum, ā quō **penitus** recesserātis,

fīliī Isrāēl.

7 In **diē** enim **illa** abiciet vir

īdōla **argentea** **sua** et īdōla **aurea** **sua**,

quae fēcērunt vōbīs **manus** vestrae in peccātum;

8 et cadet **Assyria** in gladiō nōn **virī**,

et gladius nōn hominis vorābit eum,

et fugiet ā faciē gladiī,

et iuvenēs eius vectīgālēs erunt.

9 Et fortitūdō eius prae terrōre trānsībit,

et pavēbunt signum prīncipēs eius,

dīxit Dominus, cuius **ignis** **est** in **Sīōn**,

et camīnus eius in Ierusālem.

## 32

1 Ecce in **iūstitiā** rēgnābit rēx,

et prīncipēs in iūdiciō **praeērunt**.

2 Et erit vir sīcut latibulum ā ventō

et refugium ā tempestāte,

sīcut rīvī aquārum in sitiente **terrā**

et **umbrā** petrae magnae in **terrā** **āridā**.

3 Nōn cālīgābunt oculī videntium,

et aurēs audientium dīligenter auscultābunt,

4 et cor stultōrum intelleget scientiam,

et **linguā** balbōrum vēlōciter loquētur et **plānē**.

5 Nōn vocābitur **ultrā** **is**, quī īnsipiēns **est**, **nōbilis**,

neque fraudulentus appellābitur maior;

6 stultus enim **fatua** loquitur,

et cor eius cōgitat inīquitātem,

ut perficiat impietātem

et loquātur contrā Dominum errōrēs

et vacuam faciat animam ēsurientem

et pōtum sitientī auferat.

7 Fraudulentī fraudēs pessimae sunt;

ipse enim cōgitātiōnēs concinnat

ad perdendōs mītēs in sermōne mendācī,

etiam quandō pauper iūdicium vindicat.

8 **Nōbilis** vērō **cōnsilia** nōbilia dat

et ipse ad nōbilia assurget.

9 Mulierēs vānae, surgite, **audītē** **vōcem** meam;

fīliae cōnfīdentēs, percipite auribus ēloquium meum.

10 Post diēs enim et annum

vōs pavēbitis cōnfīdentēs;

**cōnsummāta** **est** enim **vīndēmia**,

collēctiō **ultrā** nōn veniet.

11 Obstupēscite, vānae;

pavēte, cōnfīdentēs,

exuite vōs et **nūdāte** vōs,

accingite lumbōs vestrōs.

12 Super **ūbera** plangite,

super regiōne dēsīderābilī,

super **vīneā** fertilī.

13 Super humum **populī** meī

spīnae et veprēs ascendent,

super omnēs domōs gaudiī,

super cīvitātem exsultantem.

14 **Domūs** enim **dīmissa** **est**;

multitūdō **urbis** **relicta** **est**,

Ophel et Bahan erunt spēluncae

usque in aeternum,

gaudium onagrōrum,

**pāscua** gregum,

15 dōnec effundātur super nōs

**spīritus** dē excelsō.

Et erit dēsertum in hortum,

et hortus in saltum reputābitur,

16 et habitābit in sōlitūdine iūdicium,

et **iūstitiā** in hortō sedēbit;

17 et erit opus iūstitiae pāx,

et **cultūs** iūstitiae silentium,

et sēcūritās usque in sempiternum.

18 Et sedēbit **populus** meus in habitātiōne **pācis**

et in tabernāculīs fīdūciae

et in locīs **secūrīs**.

19 Et **penitus** cadet **saltus**,

et **profundē** dēprimētur cīvitās.

20 Beātī, quī **sēminātis** super omnēs aquās,

immittentēs pedem **bovis** et asinī.

## 33

1 Vae, quī **praedāris**, cum nēmō tē **praedātus** sit;

quī dēvastās, cum nēmō tē dēvastāverit!

Cum **cōnsummāverīs** dēpraedātiōnem, dēpraedāberis;

cum **perfēcerīs** devastātiōnem, tē dēvastābunt.

2 Domine, miserēre nostrī,

tē enim exspectāvimus;

**ēsto** brāchium nostrum in **māne**

et salūs **nostra** in tempore trībulātiōnis.

3 Ā vōce fragōris fūgērunt **populī**,

ab exaltātiōne **tuā** dispersae sunt gentēs.

4 Et congregābuntur **spolia**, sīcut colligitur brūchus;

sīcut discurrunt locustae, ad **ea** discurritur.

5 **Sublīmis** **est** Dominus, quoniam habitat in excelsō;

implet **Sīōn** iūdiciō et **iūstitiā**.

6 Et erit firmitās in temporibus tuīs;

dīvitiae **salūtis** **sapientia** et **scientia**:

timor Dominī ipse **est** thēsaurus eius.

7 Ecce praecōnēs clāmābunt **foris**,

angelī **pācis** **amāre** flēbunt.

8 Dissipātae sunt viae, cessāvit trānsiēns per sēmitam;

irritum fēcit **pactum**,

reiēcit testēs,

nōn reputāvit hominēs.

9 Lūget et ēlanguēscit **terrā**,

cōnfūsus **est** **Libanus** et obsorduit,

et **factus** **est** Saron sīcut dēsertum,

et exāruērunt Basān et Carmēlus.

10 ”Nunc cōnsurgam, dīcit Dominus,

nunc exaltābor, nunc sublevābor.

11 Concipiētis fēnum, **parietis** stipulam;

**spīritus** meus ut **ignis** vorābit vōs.

12 Et erunt **populī** fornācēs **calcis**:

spīnae congregātae igne combūrentur.

13 **Audīte**, quī **longē** **estis**, quae fēcerim,

et cognōscite, vīcīnī, fortitūdinem meam”.

14 Conterritī sunt in **Sīōn** peccātōrēs,

possēdit tremor impiōs.

**Quis** poterit habitāre dē vōbīs cum igne dēvorante?

**Quis** habitābit ex vōbīs cum ārdōribus sempiternīs?

15 Quī ambulat in iūstitiīs et loquitur aequitātēs,

quī reicit lucra ex **rapīnīs**

et excutit **manūs** suās, nē **mūnera** accipiat,

quī obtūrat aurēs suās, nē audiat sanguinem,

et claudit oculōs suōs, nē videat **malum**:

16 iste in excelsīs habitābit,

mūnīmenta saxōrum refugium eius;

**pānis** **eī** **datus** **est**, aquae eius fidēlēs sunt.

17 Rēgem in **decōre** suō vidēbunt oculī tuī,

cernent terram longinquam.

18 Cor tuum cum timōre inquīret:

”**Ubi** **est** **scrība**? **Ubi** ponderātor?

**Ubi** computātor turrium?”.

19 **Populum** impudentem nōn vidēbis,

**populum** **profundī** sermōnis, **ininterpretābilis**,

linguae barbarae absque **intellegentiā**.

20 Respice **Sīōn** cīvitātem sollemnitātum nostrārum!

Oculī tuī vidēbunt Ierusālem,

habitātiōnem sēcūram,

tabernāculum quod nēquāquam trānsferrī poterit;

nec auferentur clāvī eius in sempiternum,

et omnēs fūniculī eius nōn rumpentur.

21 Quia ibi potēns Dominus prō nōbīs

locō fluviōrum, **rīvōrum** **lātē** patentium;

nōn trānsībit ibi **nāvis** rēmigum,

neque **nāvis** **magnā** trānsgrediētur eum.

22 Dominus enim iūdex noster, Dominus lēgifer noster,

Dominus rēx noster: ipse salvābit nōs.

23 Laxātī sunt fūniculī tuī

nec sustinent **mālum** suum,

ut dīlātāre vēlum nōn queant.

Tunc dīvident caecī praedam multam;

claudī dīripient **rapīnam**.

24 Nec **dīcet** **incola**: ”Ēlanguī”.

**Populus**, quī habitat in **eā**,

auferētur ab eō inīquitās.

## 34

1 Accēdite, gentēs, ad audiendum;

et **populī**, attendite.

Audiat **terra** et plēnitūdō eius,

**orbis** et omne germen eius.

2 Quia indignātiō Dominī super omnēs gentēs,

et **furor** super ūniversam mīlitiam eōrum:

ad interitum dēvōvit eōs et **dedit** eōs in occīsiōnem.

3 Interfectī eōrum prōicientur,

et dē cadāveribus eōrum ascendet foetor;

dissolventur montēs sanguine eōrum.

4 Et tābēscet **omnis** **mīlitia** caelōrum,

et complicābuntur sīcut **liber** caelī, et **omnis** **mīlitia** eōrum dēfluet,

sīcut dēfluit folium dē **vīneā** et **ārida** frōns dē fīcū.

5 Quoniam inēbriātus **est** in caelō gladius meus:

ecce super Edom dēscendet

et super **populum** interfectiōnis meae ad iūdicium.

6 Gladius Dominī replētus **est** sanguine,

incrassātus **est** adipe,

dē sanguine agnōrum et hircōrum, dē adipe vīscerum arietum;

**victima** enim Dominī in Bosrā,

et interfectiō **magna** in **terrā** Edom.

7 Cadunt būbalī cum eīs,

iuvencī cum taurīs;

inēbriābitur **terra** eōrum sanguine,

et humus eōrum adipe pinguium,

8 quia diēs ultiōnis Dominī,

annus retribūtiōnum ad vindicandam **Sīōn**.

9 Et convertentur torrentēs eius in picem,

et humus eius in sulphur,

et erit **terra** eius in picem ārdentem.

10 Nocte et **diē** nōn exstinguētur,

in sempiternum ascendet fūmus eius,

ā generātiōne in generātiōnem dēsōlābitur,

in saecula saeculōrum nōn erit trānsiēns per eam.

11 Et possidēbunt illam onocrotalus et ēricius,

**noctua** et corvus habitābunt in **eā**;

et extendet super eam mēnsūram sōlitūdinis

et perpendiculum dēsōlātiōnis.

12 Nōbilēs eius nōn erunt,

nec rēgnum prōclāmābunt;

et omnēs prīncipēs eius erunt in nihilum.

13 Et orientur in domibus eius spīnae,

urtīcae et paliūrus in mūnītiōnibus eius;

et erit cubīle dracōnum

et **pāscua** strūthiōnum.

14 Et occurrent hyaenae thoibus,

et pilōsus clāmat ad amīcum suum;

ibi cubat **lamia**

et **invēnit** sibi requiem.

15 Ibi nīdificat serpēns **ōva**que dēpōnit

et **circumfodit** et fovet in **umbrā** eius;

illūc congregantur mīlvī alter ad alterum.

16 Requīrite in **librō** Dominī et legite:

ūnum ex eīs nōn deest,

alter alterum exspectāre nōn dēbet;

quia **os** Dominī praecēpit,

et **spīritus** eius ipse congregāvit **ea**.

17 Et ipse mīsit eīs sortem,

et **manūs** eius dīvīsit terram illīs in **mēnsūrā**;

usque in aeternum possidēbunt eam,

in generātiōne et generātiōne habitābunt in **eā**.

## 35

1 Laetentur **dēserta** et **invia**,

et exsultet sōlitūdō et flōreat quasi līlium.

2 Germinet et exsultet

**laetābunda** et laudāns.

**Glōria** **Libanī** **data** **est** **eī**,

decor Carmēlī et Saron;

ipsī vidēbunt glōriam Dominī,

maiestātem Deī nostrī.

3 **Cōnfortāte** **manūs** dissolūtās

et genua dēbilia **rōborāte**.

4 Dīcite **pusillanimis**:

”Cōnfortāminī, nōlīte timēre!

Ecce Deus vester,

ultiō veniet, retribūtiō Deī;

ipse veniet et salvābit vōs”.

5 Tunc aperientur oculī caecōrum,

et aurēs surdōrum patēbunt.

6 Tunc saliet sīcut cervus claudus,

et exsultābit **lingua** mūtōrum,

quia ērumpent in dēsertō aquae,

et torrentēs in sōlitūdine.

7 Et **terra** **ārida** erit in **stāgnum**,

et sitiēns in fontēs aquārum;

in cubīlibus, in quibus dracōnēs habitābant,

erit locus calamī et iuncī.

8 Et erit ibi **sēmita** et **via**;

et **viā** **sānctā** vocābitur:

nōn trānsībit per eam pollūtus;

et erit eīs **dīrēcta** **via**,

**ita** ut stultī nōn errent per eam.

9 Nōn erit ibi **leō**,

et rapāx **bēstia** nōn ascendet per eam

nec inveniētur ibi;

et ambulābunt, quī līberātī fuerint,

10 et redēmptī ā Dominō revertentur.

Et venient in **Sīōn** cum laude,

et **laetitia** **sempiterna** super caput eōrum:

gaudium et laetitiam obtinēbunt,

et fugiet maeror et **gemitus**.

## 36

1 Et factum **est** in quārtō decimō annō **rēgis** Ezechiae, ascendit Sennacherib rēx Assyriōrum super omnēs cīvitātēs Iūdae mūnītās et cēpit eās.

2 Et mīsit rēx Assyriōrum Rabsacen dē Lachīs in Ierusālem ad rēgem Ezechiam in manū gravī, et stetit in aquaeductū piscīnae superiōris in **viā** agrī fullōnis.

3 Et **ēgressus** **est** ad eum Eliachim fīlius Helciae, quī erat super domum, et Sobna **scrība** et Ioah fīlius Asaph ā commentāriīs.

4 Et dīxit ad eōs Rabsācēs: ”Dīcite Ezechiae: Haec dīcit rēx magnus, rēx Assyriōrum: Quae **est** **ista** **fīdūcia**, **quā** cōnfīdis?

5 Dīxistī: ”Verbum labiōrum **est** cōnsilium et fortitūdō ad bellum”. Nunc super quem habēs fīdūciam, quia recessistī ā mē?

6 Ecce cōnfīdis super baculum arundineum **cōnfractum** istum, super Aegyptum; cui sī innīxus fuerit homō, intrābit in **manum** eius et perforābit eam: sīc pharaō rēx Aegyptī omnibus, quī cōnfīdunt in eō.

7 Quod sī **responderīs** mihi: “In Dominō Deō nostrō cōnfīdimus”; **nōnne** ipse **est**, cuius abstulit Ezechiās **excelsa** et altāria et dīxit Iūdae et Ierusālem: “**Coram** altārī istō adōrābitis”?

8 Et nunc spondē dominō meō **rēgī** Assyriōrum, et dabō tibi duo **mīlia** equōrum, sī **poteris** ex tē praebēre ascēnsōrēs eōrum.

9 Et quōmodo **āverterīs** faciem ūnīus ex servīs dominī meī minōribus? Et tamen cōnfīdis in Aegyptō, in quadrīgā et in equitibus;

10 et nunc, numquid **sine** Dominō ascendī ad terram istam, ut disperderem eam? Dominus dīxit ad mē: “Ascende super terram istam et disperde eam””.

11 Et dīxit Eliachim et Sobna et Ioah ad Rabsacēn: “**Loquēre** ad servōs tuōs Aramaice; intellegimus enim. Nē loquāris ad nōs **Iūdaicē** in auribus **populī**, quī **est** super mūrum”.

12 Et dīxit Rabsacēs: ”Numquid ad dominum tuum et ad tē mīsit mē dominus meus, ut loquerer omnia verba **ista**? Et nōn potius ad virōs, quī **sedent** in mūrō, ut comedant **stercora** **sua** et bibant **ūrīnam** suam vōbīscum?”.

13 Et stetit Rabsacēs et clāmāvit vōce **magnā** **Iūdaicē** et dīxit: ”**Audīte** verba **rēgis** magnī, **rēgis** Assyriōrum:

14 Haec dīcit rēx: Nōn sēdūcat vōs Ezechiās, quia nōn poterit **ēruere** vōs.

15 Et nōn vōbīs tribuat fīdūciam Ezechiās super Dominō dīcēns: “Ēruēns līberābit nōs Dominus; nōn dabitur cīvitās **ista** in manū **rēgis** Assyriōrum”.

16 Nōlīte audīre Ezechiam. Haec enim dīcit rēx Assyriōrum: Facite mēcum benedictiōnem et ēgrediminī ad mē; et comedite ūnusquisque vīneam suam et ūnusquisque fīcum suam, et **bibitē** ūnusquisque aquam dē **cisternā** **suā**,

17 dōnec veniam et tollam vōs ad terram, quae **est** ut **terrā** **vestrā**, terram frūmentī et vīnī, terram **pānis** et vīneārum.

18 Nē illūdat vōs Ezechiās dīcēns: “Dominus līberābit nōs”. Numquid līberāvērunt dīī gentium ūnusquisque terram suam dē manū **rēgis** Assyriōrum?

19 **Ubi** sunt dīī Emath et Arphad? **Ubi** sunt dīī Sepharvaim? Numquid līberāvērunt Samarīam dē manū **meā**?

20 Quīnam ex omnibus dīīs terrārum istārum ēruērunt terram suam dē manū **meā**? Numquid ēruet Dominus Ierusālem dē manū **meā**?”.

21 Et siluērunt et nōn respondērunt **eī** verbum; mandāverat enim rēx dīcēns: ”Nē respondeātis **eī**”.

22 Et **ingressus** **est** Eliachim fīlius Helciae, quī erat super domum, et Sobna **scrība** et Ioah fīlius Asaph ā commentāriīs ad Ezechiam **scissīs** vestibus; et nūntiāvērunt **eī** verba Rabsacis.

## 37

1 Et factum **est** cum audīsset rēx Ezechiās, scidit vestīmenta **sua** et obvolūtus **est** saccō et intrāvit in domum Dominī;

2 et mīsit Eliachim, quī erat super domum, et Sobnam scrībam et seniōrēs dē sacerdōtibus opertōs saccīs ad Īsaiam fīlium Amōs prophētam,

3 et dīxērunt ad eum: ”Haec dīcit Ezechiās: Diēs trībulātiōnis et correptiōnis et contumēliae diēs haec, quia vēnērunt fīliī usque ad partum, et virtūs nōn **est** pariendī.

4 Forsitan audiet Dominus Deus tuus verba Rabsacis, quem mīsit rēx Assyriōrum, dominus suus, ad blasphēmandum Deum vīventem, et pūniet sermōnēs, quōs audīvit Dominus Deus tuus; **levā** ergō ōrātiōnem prō reliquiīs, quae repertae sunt”.

5 Et vēnērunt servī **rēgis** Ezechiae ad Īsaiam;

6 et dīxit ad eōs Īsaiās: “Haec **dicētis** dominō vestrō: Haec dīcit Dominus: Nē timeās ā faciē verbōrum, quae audīstī, quibus blasphēmāvērunt puerī **rēgis** Assyriōrum mē.

7 Ecce ego dabō **eī** spīritum, et audiet nūntium et revertētur ad terram suam, et **corruere** eum faciam gladiō in **terrā** **suā**”.

8 Reversus **est** autem Rabsacēs et **invēnit** rēgem Assyriōrum proeliantem adversus Lobnam; audierat enim quia **profectus** **esset** dē Lachīs.

9 Et audīvit dē Tharācā **rēge** Aethiopiae dīcentēs: ”**Ēgressus** **est**, ut pugnet contrā tē”.

Quod cum audīsset, mīsit nūntiōs ad Ezechiam dīcēns:

10 ”Haec **dicētis** Ezechiae **rēgī** Iūdae loquentēs: Nōn tē dēcipiat Deus tuus, in quō tū cōnfīdis, dīcēns: “Nōn dabitur Ierusālem in manū **rēgis** Assyriōrum”.

11 Ecce tū audīstī omnia, quae fēcērunt **rēgēs** Assyriōrum omnibus terrīs, quās ad interitum dēvōvērunt, et tū **poteris** līberārī?

12 Numquid ēruērunt eōs dīī gentium, quōs subvertērunt patrēs meī, Gozān et Charrān et Reseph et fīliōs **Ēden**, quī erant in Thelassar?

13 **Ubi** **est** rēx Emath et rēx Arphad et rēx **urbis** Sepharvaim, **Ana** et **Ava**?”.

14 Et tulit Ezechiās epistulam dē manū nūntiōrum et **lēgit** eam. Et ascendit in domum Dominī et expandit eam Ezechiās **cōram** Dominō.

15 Et ōrāvit Ezechiās ad Dominum dīcēns:

16 ”Domine exercituum, Deus Isrāēl, quī **sēdēs** super cherubim, tū **es** Deus **sōlus** omnium rēgnōrum terrae, tū fēcistī caelum et terram.

17 Inclīnā, Domine, aurem tuam et audī; aperī, Domine, oculōs tuōs et vidē et audī omnia verba Sennacherib, quae mīsit ad blasphēmandum Deum vīventem.

18 **Vērē** enim, Domine, dissipāvērunt **rēgēs** Assyriōrum gentēs et regiōnēs eārum

19 et dedērunt deōs eārum ignī: nōn enim erant dīī, sed **opera** manuum hominum, lignum et **lapis**; et comminuērunt eōs.

20 Et nunc, Domine Deus noster, **salvā** nōs dē manū eius; et cognōscant omnia **rēgna** terrae quia tū, Domine, **es** **sōlus** Deus”.

21 Et mīsit Īsaiās fīlius Amōs ad Ezechiam dīcēns: ”Haec dīcit Dominus, Deus Isrāēl: Prō quibus rogāstī mē dē Sennacherib **rēge** Assyriōrum,

22 **hoc** **est** verbum, quod **locūtus** **est** Dominus super eum:

Dēspexit tē, subsannāvit tē virgō **fīliā** **Sīōn**;

post tē caput mōvit **fīlia** Ierusālem.

23 Cui exprobrāstī et quem blasphēmāstī?

Et super quem exaltāstī **vōcem**

et **levāstī** altitūdinem oculōrum tuōrum?

Contrā Sānctum Isrāēl!

24 In manū servōrum tuōrum exprobrāstī Dominō

et dīxistī: “In multitūdine quadrīgārum meārum

ego ascendī altitūdinem montium, **iuga** **Libanī**;

et **succīdī** **excelsa** cedrōrum eius

et **ēlectās** abietēs illīus

et introīvī altitūdinem summitātis eius,

silvam condēnsam.

25 Ego **fōdī** et bibī aquam aliēnam

et exsiccāvī vestīgiō **pedis** meī

omnēs rīvōs Aegyptī”.

26 Numquid nōn audīstī?

Ā saeculō fēcī illud; ā diēbus antīquīs

ego plasmāvī illud et nunc addūxī,

ut fīat in ērādīcātiōnem,

in lapidēs ēversōs cīvitātēs mūnītae.

27 Habitātōrēs eārum **breviātā** manū

contremuērunt et cōnfūsī sunt;

factī sunt sīcut fēnum agrī

et grāmen viride et **herba** tēctōrum, quae exāruit ā faciē austrī.

28 Sessiōnem tuam

et ēgressum tuum et introitum tuum cognōvī

et īnsāniam tuam contrā mē.

29 Cum **fureris** adversum mē,

et **superbia** **tua** ascenderit in aurēs meās,

pōnam circulum in nāribus tuīs

et frēnum in labiīs tuīs

et redūcam tē in viam,

per quam vēnistī.

30 Tibi autem **hoc** erit signum:

Comedantur **hōc** annō, quae colligī poterunt,

et in annō secundō, quae sponte nāscuntur;

in annō autem tertiō **sēmināte** et **mētīte**

et **plantāte** vīneās et comedite frūctum eārum.

31 Et mittet id, quod salvātum fuerit dē domō Iūdae,

quod reliquum **est**, rādīcem deorsum

et faciet frūctum sūrsum.

32 Quia dē Ierusālem exībit residuum,

et, quod salvum fuerit, dē monte **Sīōn**.

Zēlus Dominī exercituum faciet istud.

33 Proptereā haec dīcit Dominus dē **rēge** Assyriōrum:

Nōn introībit cīvitātem hanc

et nōn iaciet ibi sagittam

et nōn oppōnet **eī** clipeum

et nōn mittet contrā eam aggerem.

34 In **viā**, **quā** **venit**, per eam revertētur,

et cīvitātem hanc nōn ingrediētur, dīcit Dominus.

35 Et prōtegam cīvitātem istam, ut salvem eam

propter mē et propter Dāvīd servum meum”.

36 **Ēgressus** **est** autem angelus Dominī et percussit in castrīs Assyriōrum centum octōgintā quīnque **mīlia**; et surrēxērunt **manē**, et ecce omnēs illī cadāvera mortuōrum.

37 Et **ēgressus** **est** et abiit; et reversus **est** Sennacherib rēx Assyriōrum et habitāvit in Nineve.

38 Et factum **est**, cum adōrāret in templō Nesroch deī **suī**, Adramelech et Sarasar fīliī eius percussērunt eum gladiō fūgēruntque in terram Arārat. Et rēgnāvit Asarhaddōn fīlius eius prō eō.

## 38

1 In diēbus illīs aegrōtāvit Ezechiās usque ad mortem. Et introīvit ad eum Īsaiās fīlius Amōs **prophēta** et dīxit **eī**: ”Haec dīcit Dominus: Dispōne domuī tuae, quia moriēris tū et nōn vīvēs”.

2 Et convertit Ezechiās faciem suam ad parietem et ōrāvit ad Dominum

3 et dīxit: ”Obsecrō, Domine; mementō, quaesō, quōmodo ambulāverim **cōram** tē in vēritāte et in **corde** perfectō et, quod bonum **est** in oculīs tuīs, fēcerim”. Et flēvit Ezechiās flētū magnō.

4 Et factum **est** verbum Dominī ad Īsaiam dīcēns:

5 ”**Vade** et dīc Ezechiae: “Haec dīcit Dominus, Deus Dāvīd patris tuī: Audīvī ōrātiōnem tuam, vīdī lacrimās tuās; ecce ego adiciam super diēs tuōs quīndecim annōs

6 et dē manū **rēgis** Assyriōrum ēruam tē et cīvitātem istam et prōtegam hanc cīvitātem”.

7 **Hoc** autem tibi erit signum ā Dominō quia faciet Dominus verbum **hoc**, quod **locūtus** **est**:

8 Ecce ego revertī faciam umbram graduum, per quōs dēscenderat in hōrologiō Achaz in **sōle** retrōrsum decem gradibus”. Et reversus **est** sōl decem gradibus per **gradūs**, quōs dēscenderat.

9 **Scrīptūra** Ezechiae **rēgis** Iūdae, cum aegrōtāsset et convaluisset dē īnfirmitāte **suā**:

10 ”Ego dīxī: In dīmidiō diērum meōrum

vādam ad portās īnferī;

quaesīvī residuum annōrum meōrum.

11 Dīxī: Nōn vidēbō Dominum Deum in **terrā** vīventium,

nōn aspiciam hominem **ultrā**

inter habitātōrēs **orbis**.

12 Habitāculum meum ablātum **est** et abductum **longē** ā mē

quasi tabernāculum pāstōrum;

convolvit sīcut textor vītam meam;

dē stāmine succīdit mē.

Dē **māne** usque ad vesperam cōnfēcistī mē.

13 Prōstrātus sum usque ad **māne**,

quasi **leō** sīc conterit omnia ossa **mea**;

dē **māne** usque ad vesperam cōnfēcistī mē.

14 Sīcut pullus hirundinis, sīc mussitābō,

meditābor ut **columba**;

attenuātī sunt oculī meī

suspicientēs in excelsum.

Domine, vim patior,

spondē prō mē.

15 Quid **dīcam**, aut quid respondēbit mihi?

Ipse fēcit!

Incēdam per omnēs annōs meōs

in amāritūdine animae meae.

16 Domine, in tē spērat cor meum;

vīvat **spīritus** meus,

**sānā** mē et **vīvificā** mē;

17 ecce in pācem **versa** **est** amāritūdō **mea**.

Tū autem ēruistī animam meam

ā **foveā** cōnsūmptiōnis,

prōiēcistī enim post tergum tuum

omnia **peccāta** **mea**.

18 Quia nōn īnfernus cōnfitēbitur tibi,

neque mors laudābit tē;

nōn exspectābunt, quī dēscendunt in lacum,

vēritātem tuam.

19 Vīvēns, vīvēns ipse cōnfitēbitur tibi,

sīcut et ego hodiē;

pater fīliīs **notam** faciet vēritātem tuam.

20 Domine, salvum mē fac,

et ad **sonum** citharae cantābimus

cūnctīs diēbus vītae nostrae

in domō Dominī”.

21 Et iussit Īsaiās, ut tollerent massam dē fīcīs et cataplasmārent super vulnus, et sānārētur.

22 Et dīxit Ezechiās: ”Quod erit signum quia ascendam in domum Dominī?”.

## 39

1 In tempore illō mīsit Merodachbaladan fīlius Baladān rēx Babylōnis litterās et **mūnera** ad Ezechiam; audierat enim quod aegrōtāsset et convaluisset.

2 Laetātus **est** autem super eīs Ezechiās et ostendit eīs cellam thēsaurī **suī** et argentum et aurum et arōmata et oleum optimum et omnēs apothēcās **supellectilis** suae et **ūniversa**, quae **inventa** sunt in thēsaurīs eius. Nihil fuit, quod nōn ostenderet eīs Ezechiās in domō **suā** et in omnī potestāte **suā**.

3 Introīvit autem Īsaiās **prophēta** ad Ezechiam rēgem et dīxit **eī**: ”Quid dīxērunt **virī** istī et unde vēnērunt ad tē?”. Et dīxit Ezechiās: ”Dē **terrā** **longinquā** vēnērunt ad mē, dē Babylōne”.

4 Et dīxit: “Quid vīdērunt in domō **tuā**?”. Et dīxit Ezechiās: ”Omnia, quae in domō **meā** sunt, vīdērunt; nōn fuit rēs, quam nōn ostenderim eīs in thēsaurīs meīs”.

5 Et dīxit Īsaiās ad Ezechiam: ”Audī verbum Dominī exercituum:

6 Ecce diēs venient, et auferentur omnia, quae in domō **tuā** sunt, et quae thēsaurizāvērunt patrēs tuī usque ad diem hanc, in Babylōnem; nōn relinquētur quidquam, dīcit Dominus.

7 Et dē fīliīs tuīs, quī exībunt dē tē, quōs **genuerīs**, tollent, et erunt eunūchī in **palātiō** **rēgis** Babylōnis”.

8 Et dīxit Ezechiās ad Īsaiam: ”Bonum verbum Dominī, quod **locūtus** **est**”. Et dīxit: ”Dummodo fīat pāx et sēcūritās in diēbus meīs”.

## 40

1 Cōnsōlāminī, cōnsōlāminī **populum** meum,

dīcit Deus vester.

2 Loquiminī ad cor Ierusālem

et **clāmātē** ad eam,

quoniam **complēta** **est** **mīlitia** eius,

**expiāta** **est** inīquitās illīus;

suscēpit dē manū Dominī

duplicia prō omnibus **peccātīs** **suīs**.

3 Vōx **clāmantis**:

”In dēsertō **parātē** viam Dominī,

rēctās facite in sōlitūdine

sēmitās Deī nostrī.

4 **Omnis** **vallis** exaltētur,

et **omnis** mōns et **collis** humiliētur;

et fīant **prāva** in **dīrēcta**,

et **aspera** in **plānā**:

5 et revēlābitur **glōria** Dominī,

et vidēbit **omnis** **carō** pariter

quod **os** Dominī locūtum **est**”.

6 Vōx **dīcentis**: ”Clāmā!”.

Et dīxī: ”Quid clāmābō?”.

**Omnis** **carō** fēnum,

et **omnis** **glōria** eius quasi flōs agrī;

7 exsiccātum **est** fēnum, et **cecidit** flōs,

quia **spīritus** Dominī sufflāvit in eō. **Vērē** fēnum **est** **populus**.

8 Exsiccātum **est** fēnum, et **cecidit** flōs;

verbum autem Deī nostrī **manet** in aeternum.

9 Super montem excelsum ascende,

tū, quae ēvangelīzās **Sīōn**;

exaltā in fortitūdine **vōcem** tuam,

quae ēvangelīzās Ierusālem;

exaltā, nōlī timēre;

dīc cīvitātibus Iūdae:

”Ecce Deus vester,

10 ecce Dominus Deus in virtūte **venit**,

et brāchium eius dominātur:

ecce mercēs eius cum eō,

et praemium illīus **cōram** illō.

11 Sīcut pāstor gregem suum pāscit,

in brāchiō suō congregat **agnos**

et in sinū suō **levat**;

fētās ipse portat”.

12 **Quis** mēnsus **est** pugillō aquās

et caelōs palmō disposuit,

modiō continuit pulverem terrae

et lībrāvit in pondere montēs

et collēs in **statērā**?

13 **Quis** dīrēxit spīritum Dominī?

Aut **quis** cōnsilium suum

ostendit illī?

14 Cum quō iniit cōnsilium, et īnstrūxit eum

et docuit eum sēmitam iūstitiae

et ērudīvit eum scientiam

et viam prūdentiae ostendit illī?

15 Ecce gentēs quasi **stilla** situlae

et quasi mōmentum pulveris in **statērā** reputantur;

ecce īnsulae quasi pulvis exiguus.

16 Et **Libanus** nōn sufficiet ad succendendum,

et animālia eius nōn sufficient ad holocaustum.

17 Omnēs gentēs, quasi nōn sint, **cōram** eō;

quasi nihilum et ināne reputantur ab eō.

18 Cui ergō similem facitis Deum?

Aut quam imāginem pōnitis **eī**?

19 Sculptile cōnflat faber,

et aurifex aurō figūrat illud,

et lāminīs argenteīs argentārius.

20 Nimis pauper, ut offerat lignum imputribile:

exquīrit sibi sapientem artificem,

ut statuat simulācrum,

quod nōn moveātur.

21 Numquid nōn **scītis**? Numquid nōn audīstis?

Numquid nōn annūntiātum **est** vōbīs ab initiō?

Numquid nōn intellēxistis fundāmenta terrae?

22 Quī **sedet** super gȳrum terrae,

et habitātōrēs eius sunt quasi locustae;

quī extendit sīcut vēlum caelōs

et expandit eōs sīcut tabernāculum ad inhabitandum;

23 quī redigit in nihilum prīncipēs,

iūdicēs terrae velut ināne facit.

24 Et quidem neque plantātus neque **satus**

neque rādīcātus in **terrā** truncus eōrum;

**repente** flāvit in eōs, et āruērunt,

et turbō quasi stipulam aufert eōs.

25 ”Et cui assimilābitis mē,

quasi **aequālis** **eī** sim ego?”,

dīcit Sānctus.

26 **Levāte** in excelsum oculōs vestrōs

et vidēte: **Quis** creāvit haec?

Quī ēdūcit in numerō mīlitiam eōrum

et omnēs ex nōmine vocat;

prae multitūdine fortitūdinis et rōboris **virtūtis**que eius

neque ūnum deest.

27 Quārē **dīcis**, Iācōb,

et **loqueris**, Isrāēl:

”**Abscondita** **est** **via** **mea** ā Dominō,

et ā Deō meō iūdicium meum trānsit?”.

28 Numquid nescīs? Aut nōn audīstī?

Deus sempiternus Dominus,

quī creāvit terminōs terrae;

nōn dēficiet neque labōrābit,

nec **est** investīgātiō sapientiae eius.

29 Quī dat **lassō** virtūtem

et invalidō rōbur multiplicat.

30 Dēficient puerī et labōrābunt,

et iuvenēs lāpsū **lābentur**;

31 quī autem spērant in Dominō,

mūtābunt fortitūdinem,

assūment pennās sīcut aquilae,

current et nōn labōrābunt,

ambulābunt et nōn dēficient.

## 41

1 Taceant ante mē īnsulae,

et gentēs renovent fortitūdinem;

accēdant et tunc loquantur,

simul ad iūdicium propinquēmus.

2 **Quis** suscitāvit ab oriente eum,

cuius gressum sequitur **iūstitiā**?

Dabit in cōnspectū eius gentēs

et subiciet **eī** **rēgēs**,

quōs reddet quasi pulverem gladius eius,

sīcut stipulam ventō raptam **arcus** eius.

3 Persequētur eōs, trānsībit in pāce;

**sēmita** sub pedibus eius nōn appārēbit.

4 **Quis** operātus **est** et fēcit,

vocāns generātiōnēs ab exōrdiō?

Ego Dominus, prīmus

et cum novissimīs ego sum.

5 Vīdērunt īnsulae et timuērunt,

**extrēma** terrae obstupuērunt,

appropinquāvērunt et accessērunt.

6 Ūnusquisque proximō suō auxiliābitur

et frātrī suō **dīcet**: ”Cōnfortāre”.

7 Cōnfortābit faber aurifīcem,

percutiēns malleō eum, quī cūdit,

dīcēns dē glūtinō: ”Bonum **est**”;

et rōborat eum **clāvis**,

ut nōn moveātur.

8 Tū autem, Isrāēl, **servē** meus,

Iācōb, quem **ēlēgī**,

sēmen Ābrahām[\*][abraham] **amīcī** meī,

9 quem apprehendī ab extrēmīs terrae,

et ā longinquīs eius vocāvī tē

et dīxī tibi: ”Servus meus **es** tū;

**ēlēgī** tē et nōn abiēcī tē”.

10 Nē timeās, quia ego tēcum sum;

nē dēclīnēs, quia ego Deus tuus:

cōnfortābō tē et auxiliābor tibi

et sustentābō tē **dexterā** iūstitiae meae.

11 Ecce cōnfundentur et ērubēscent

omnēs, quī īrāscuntur adversum tē;

erunt quasi nōn sint

et perībunt **virī**, quī contrādīcunt tibi.

12 Quaerēs eōs et nōn inveniēs

virōs, quī rixantur tēcum;

erunt quasi nōn sint et velutī nihilum,

**virī** bellantēs adversum tē.

13 Quia ego Dominus Deus tuus

apprehendēns **manum** tuam

dīcēnsque tibi: ”Nē timeās;

ego auxiliābor tibi.

14 Nōlī timēre, **vermis** Iācōb,

hominēs ex Isrāēl.

Ego auxiliābor tibi”, dīcit Dominus

et **redēmptor** tuus, Sānctus Isrāēl.

15 Ecce posuī tē quasi plaustrum trītūrāns novum,

habēns rōstra serrantia.

Trītūrābis montēs et comminuēs

et collēs quasi pulverem pōnēs.

16 Ventilābis eōs, et ventus tollet eōs,

et turbō disperget eōs;

et tū exsultābis in Dominō,

in Sānctō Isrāēl laetāberis.

17 Egēnī et pauperēs quaerunt aquās, et nōn sunt,

**lingua** eōrum sitī aruit.

Ego, Dominus, exaudiam eōs,

Deus Isrāēl nōn dērelinquam eōs.

18 Aperiam in **dēcalvātīs** collibus flūmina

et in **mediō** vallium fontēs;

pōnam dēsertum in **stāgna** aquārum

et terram āridam in rīvōs aquārum.

19 Plantābō in dēsertō cedrum,

acāciam et myrtum et lignum olīvae;

pōnam in sōlitūdine abietem,

ulmum et cupressum simul,

20 ut videant et sciant

et recōgitent et intellegant pariter

quia **manūs** Dominī fēcit **hoc**,

et Sānctus Isrāēl creāvit illud.

21 Prōferte causam vestram, dīcit Dominus;

afferte, sī quid firmum habētis, dīxit Rēx Iācōb.

22 Accēdant et nūntient nōbīs, quaecumque **ventūra** sunt.

Priōra, quae fuērunt, **nūntiātē**,

ut pōnāmus cor nostrum et sciāmus **novissima** eōrum;

et, quae **ventūra** sunt, **indicātē** nōbīs.

23 **Annūntiāte**, quae **ventūra** sunt in futūrum,

ut sciāmus quia dīī **estis** vōs;

**bene** **quoque** aut **male** facite,

ut īnspiciāmus et videāmus simul.

24 Ecce vōs **estis** nihilum,

et opus vestrum nihil valet;

abōminātiō **est**, quī ēligit vōs.

25 Suscitāvī ab aquilōne,

et **venit** ab ortū **sōlis**;

vocāvī eum nōmine;

et conculcābit potentēs quasi **lutum**

et velut plastēs calcāns humum.

26 **Quis** annūntiāvit ab exōrdiō, ut sciāmus,

et ā prīncipiō, ut **dicāmus**: ”Iūstum **est**”?

Nōn **est** neque annūntiāns neque praedīcēns

neque audiēns sermōnēs vestrōs.

27 Prīmus ad **Sīōn**: Ecce adsunt;

et Ierusalem **laeta** nūntiantem dō.

28 Et vīdī, et nēmō erat,

ex istīs nūllus cōnsiliātor,

ut, sī eōs interrogārem,

respondērent verbum.

29 Ecce omnēs inīquitās,

**vāna** **opera** eōrum;

ventus et ināne

simulācra eōrum.

## 42

1 Ecce servus meus, suscipiam eum;

**ēlēctus** meus, **complacet** sibi in illō **animā** **meā**;

**dedī** spīritum meum super eum,

iūdicium gentibus prōferet.

2 Nōn clāmābit neque vōciferābitur,

nec audiētur vōx eius **foris**.

3 Calamum quassātum nōn conteret

et līnum fūmigāns nōn exstinguet;

in vēritātem prōferet iūdicium.

4 Nōn languēbit nec frangētur,

dōnec pōnat in **terrā** iūdicium;

et lēgem eius īnsulae exspectant.

5 Haec dīcit Dominus Deus,

creāns caelōs et extendēns eōs,

firmāns terram et quae germinant ex **ea**,

dāns flātum **populō**, quī **est** super eam,

et spīritum calcantibus eam:

6 ”Ego, Dominus, vocāvī tē in **iūstitiā**

et apprehendī **manum** tuam;

et fōrmāvī tē et **dedī** tē

in foedus **populī**, in lūcem gentium,

7 ut aperīrēs oculōs caecōrum

et ēdūcerēs dē conclūsiōne vīnctum,

dē domō carceris sedentēs in tenebrīs.

8 Ego Dominus: **hoc** **est** **nōmen** meum;

et glōriam meam alterī nōn dabō

et laudem meam sculptilibus.

9 Quae **prīma** fuērunt, ecce vēnērunt;

**nova** **quoque** ego annūntiō:

antequam oriantur, **audīta** vōbīs faciam”.

10 **Cantātē** Dominō canticum novum,

laus eius ab extrēmīs terrae;

quī dēscenditis in mare, et plēnitūdō eius,

īnsulae et habitātōrēs eārum.

11 Exsultent dēsertum et cīvitātēs eius,

**vīcī**, quōs habitat Cēdar.

Iūbilent habitātōrēs **Petrae**,

dē vertice montium clāment.

12 Pōnant Dominō glōriam

et laudem eius in īnsulīs nūntient.

13 Dominus sīcut **fortis** ēgrediētur,

sīcut vir proeliātor suscitābit zēlum;

vōciferābitur et conclāmābit,

super inimīcōs suōs praevalēbit.

14 ”Tacuī semper, siluī, patiēns fuī;

sīcut parturiēns ululābō,

gemam et fremam simul.

15 Dēsertōs faciam montēs et collēs

et omne grāmen eōrum exsiccābō;

et pōnam flūmina in īnsulās

et **stāgna** ārefaciam.

16 Et dūcam caecōs in viam, quam nesciunt,

et in sēmitīs, quās ignōrāvērunt, ambulāre eōs faciam;

pōnam tenebrās **cōram** eīs in lūcem

et **prāva** in **rēcta**.

Haec verba faciam eīs

et nōn dereliquam eōs”.

17 Conversī sunt retrōrsum;

cōnfundantur cōnfūsiōne, quī cōnfīdunt in sculptilī,

quī dīcunt cōnflātilī:

”Vōs dīī nostrī”.

18 Surdī, **audīte**;

et caecī, intuēminī ad videndum.

19 **Quis** caecus sīcut servus meus,

et surdus sīcut nūntius, quem ego mittam?

**Quis** caecus sīcut quī restitūtus **est**?

Et **quis** caecus sīcut servus Dominī?

20 **Multa** vīdistī, sed nōn servās;

aurēs aperuistī, sed nōn audīs.

21 Dominus voluit propter iūstitiam suam

magnificāre lēgem et **extollere**.

22 Ipse autem **populus** dīreptus et vastātus;

in foveīs conclūsī omnēs,

et in domibus carcerum absconditī sunt.

Factī sunt in **rapīnam**, nec **est** quī ēruat;

in dīreptiōnem, nec **est** quī **dīcat**: ”Redde!”.

23 **Quis** **est** in vōbīs, quī audiat **hoc**,

attendat et auscultet **futūra**?

24 **Quis** **dēdit** in dīreptiōnem Iācōb

et Isrāēl vastantibus?

**Nōnne** Dominus ipse, cui peccāvimus?

Et nōluērunt in viīs eius ambulāre

et nōn audiērunt lēgem eius.

25 Et effūdit super eum indignātiōnem furōris **suī**

et forte bellum.

Et combussit eum in circuitū, et nōn cognōvit;

et succendit eum, et nōn intellēxit.

## 43

1 Et nunc haec dīcit Dominus,

quī creāvit tē, Iācōb, et fōrmāvit tē, Isrāēl:

”Nōlī timēre, quia redēmī tē

et vocāvī tē nōmine tuō; meus **es** tū.

2 Cum **trānsierīs** per aquās, tēcum **erō**,

et flūmina nōn operient tē;

cum **ambulāverīs** in igne, nōn **combūrēris**,

et **flamma** nōn ārdēbit in tē,

3 quia ego Dominus Deus tuus,

Sānctus Isrāēl, salvātor tuus:

**dedī** propitiātiōnem tuam Aegyptum,

Aethiopiam et **Sabā** prō tē.

4 Quoniam pretiōsus **factus** **es** in oculīs meīs

et glōriōsus, ego dīligō tē

et dabō hominēs prō tē

et **populōs** prō **animā** **tuā**.

5 Nōlī timēre, quoniam ego tēcum sum:

ab oriente addūcam sēmen tuum

et ab **occidente** congregābō tē.

6 **Dīcam** aquilōnī: “Dā”

et austrō: “Nōlī prohibēre;

affer fīliōs meōs dē longinquō

et fīliās meās ab extrēmīs terrae.

7 Omnem, quī vocātur nōmine meō,

in glōriam meam creāvī eum,

fōrmāvī eum et fēcī eum”.

8 Ēdūc forās **populum** caecum, et oculōs habentem,

surdōs, et aurēs eīs sunt.

9 Omnēs gentēs congregentur simul,

et colligantur nātiōnēs:

**quis** in eīs annūntiābit istud

et priōra audīre nōs faciet?

Dent testēs suōs et iustificentur

et audiant et **dīcant**: “**Vērē**”.

10 Vōs testēs meī, dīcit Dominus,

et servus meus, quem **elegī**,

ut sciātis et crēdātis mihi

et intellegātis quia ego ipse sum;

ante mē nōn **est** fōrmātus Deus

et post mē nōn erit.

11 Ego, ego sum Dominus,

et nōn **est** absque mē salvātor.

12 Ego, annūntiāvī et salvāvī;

audītum fēcī, et nōn fuit in vōbīs aliēnus;

et vōs testēs meī, dīcit Dominus,

et ego Deus,

13 iam ab initiō ego ipse.

Et nōn **est** quī dē manū **meā** ēruat; operābor, et **quis** āvertet illud?”.

14 Haec dīcit Dominus, **redēmptor** vester,

Sānctus Isrāēl:

”Propter vōs mīsī in Babylōnem

et dētrāxī fugitīvōs ūniversōs

et Chaldaeōs in nāvibus **suīs** glōriantēs.

15 Ego Dominus, Sānctus vester,

creāns Isrāēl, rēx vester”.

16 Haec dīcit Dominus,

quī **dēdit** in marī viam

et in aquīs torrentibus sēmitam;

17 quī ēdūxit quadrīgam et equum,

agmen et rōbustum;

simul iacuērunt nec resurgent,

contrītī sunt quasi līnum et exstīnctī sunt.

18 ”Nē **meminerītis** priōrum

et **antīqua** nē intueāminī:

19 ecce ego faciō **nova**,

et nunc orientur: **nōnne** cognōscitis **ea**?

Utique pōnam in dēsertō viam

et in inviō flūmina.

20 Glōrificābit mē **bēstia** agrī,

dracōnēs et strūthiōnēs,

quia **dedī** in dēsertō aquās,

flūmina in inviō,

ut darem pōtum **populō** meō, **ēlectō** meō.

21 **Populum** istum fōrmāvī mihi;

laudem meam nārrābunt.

22 Nōn mē invocāstī, Iācōb;

immō taediō meī **affectūs** **es**, Isrāēl.

23 Nōn obtulistī mihi **agnos** holocaustī tuī

et victimīs tuīs nōn glōrificāstī mē;

nōn tē gravāvī in oblātiōne

nec labōrem tibi praebuī in tūre.

24 Nōn ēmistī mihi argentō calamum

et adipe victimārum tuārum nōn inēbriāstī mē;

vērumtamen servīre mē fēcistī in **peccātīs** tuīs,

praebuistī mihi labōrem in inīquitātibus tuīs.

25 Ego, ego sum ipse, quī dēleō inīquitātēs tuās propter mē

et peccātōrum tuōrum nōn recordābor.

26 **Memorem** mē redde, iūdicium **agamus** simul:

nārrā, ut iustificēris.

27 Pater tuus prīmus peccāvit,

et interpretēs tuī praevāricātī sunt in mē;

28 et contāmināvī prīncipēs sānctuāriī,

**dedī** ad interneciōnem Iācōb

et Isrāēl in opprobrium”.

## 44

1 Et nunc audī, Iācōb **servē** meus,

et Isrāēl, quem **ēlēgī**.

2 Haec dīcit Dominus, quī fēcit tē

et fōrmāvit tē ab uterō,

auxiliātor tuus:

”Nōlī timēre, **servē** meus Iācōb,

et **dīlēctē**, quem **ēlēgī**.

3 Effundam enim aquās super terram sitientem

et **fluenta** super āridam;

effundam spīritum meum super sēmen tuum

et benedictiōnem meam super stirpem tuam:

4 et germinābunt inter herbās

quasi salicēs iuxtā praeterfluentēs aquās.

5 Iste **dīcet**: “Dominī ego sum”,

et ille vocābit sē nōmine Iācōb;

et **hic** scrībet manū **suā**: “Dominō”, et īnscrībētur nōmine Isrāēl”.

6 Haec dīcit Dominus, rēx Isrāēl

et **redēmptor** eius, Dominus exercituum:

”Ego prīmus et ego novissimus,

et absque mē nōn **est** Deus.

7 **Quis** **similis** meī? Conclāmet et annūntiet

et expōnat mihi,

ex quō cōnstituī **populum** antīquum;

**ventūra** et, quae **futūra** sunt, annūntiet nōbīs.

8 Nōlīte timēre neque conturbēminī;

**nōnne** ex tunc audīre tē fēcī et annūntiāvī?

Vōs **estis** testēs meī.

Numquid **est** Deus absque mē

aut **Petra**, quam ego nōn nōverim?”.

9 Plastae īdōlī omnēs nihil sunt, et **pretiōsa** eōrum nōn **prōdērunt** eīs; testēs eōrum nōn vident neque intellegunt, ut cōnfundantur.

10 **Quis** fōrmāvit deum et sculptile cōnflāvit lucrum nōn quaerēns?

11 Ecce omnēs participēs eius cōnfundentur; fabrī enim sunt ex hominibus: conveniant omnēs, stent; pavēbunt, cōnfundentur simul.

12 Faber ferrārius secūrim operātur in prūnīs et in malleīs fōrmat illam et polit eam in brāchiō fortitūdinis suae; ēsurit et dēficit, nōn bibit aquam et lassēscit.

13 Artifex lignārius extendit normam, dēscrībit illud stilō, operātur illud scalpellīs et circinō dēscrībit illud quasi imāginem **virī**, quasi speciōsum hominem, quī resideat in domō.

14 Succīdit sibi cedrōs et arripit īlicem et quercum, quae steterat inter ligna **saltūs**; plantāvit pīnum, quam **pluviā** nūtrīvit.

15 Hominī **facta** sunt ad combūrendum; sūmit ex eīs, ut calefaciat, et succendit et coquit pānēs. Dē reliquō autem operātur deum et adōrat; facit sculptile et curvātur ante illud.

16 **Medium** eius combūrit igne et **mediō** eius carnēs assat, mandūcat assātūram et saturātur et calefit et dīcit: ”Vah, **calefactus** sum, vīdī focum”.

17 Reliquum autem eius deum fēcit, sculptile sibi; curvātur ante illud et adōrat illud et obsecrat dīcēns: ”**Lībera** mē, quia deus meus **es** tū”.

18 Nesciērunt neque intellēxērunt; nam clausit oculōs eōrum, nē videant et nē intellegant **corde** suō.

19 Nōn recōgitant in **corde** suō, **scientiā** et **intellegentiā** **carent**, ut **dīcant**: ”Medietātem eius combussī igne et coxī super carbōnēs eius pānēs, coxī carnēs et **comēdī** et dē reliquō eius abōminātiōnem faciam; ante truncum lignī prōcidam?”.

20 Cinere vēscitur; cor īnsipiēns dēcēpit eum, et nōn līberābit animam suam neque **dīcet**: ”**Nonne** mendācium **est** in **dexterā** **meā**?”.

21 Mementō hōrum, Iācōb,

et Isrāēl, quoniam servus meus **es** tū;

fōrmāvī tē, servus meus **es** tū,

Isrāēl, nōn dēcipiēs mē.

22 Dēlēvī ut nūbem inīquitātēs tuās

et quasi nebulam **peccāta** **tua**;

**revertere** ad mē,

quoniam redēmī tē.

23 **Exsultāte**, caelī, quoniam **hoc** fēcit Dominus;

**iūbilātē**, fundāmenta terrae,

**resonāte**, montēs, laudātiōnem,

**saltūs** et omne lignum eius,

quoniam redēmit Dominus Iācōb

et in Isrāēl glōrificābitur.

24 Haec dīcit Dominus, **redēmptor** tuus et fōrmātor tuus ex uterō:

”Ego sum Dominus, quī fēcī omnia,

extendī caelōs **sōlus**,

expandī terram; et **quis** mēcum?

25 Quī **irrita** faciō **signa** dīvīnōrum

et hariolōs stultōs reddō;

compellō sapientēs retrōrsum

et scientiam eōrum vānam faciō;

26 quī suscitō verbum servī meī

et cōnsilium nūntiōrum meōrum compleō.

Quī **dīcō** Ierusālem: “Habitāberis” et cīvitātibus Iūdae: “Aedificābiminī”

et **dēserta** eius suscitābō;

27 quī **dīcō** **profundō**: “Dēsōlāre,

et flūmina **tua** ārefaciam”;

28 quī **dīcō** dē Cȳrō: “Pāstor meus **est**

et omnem voluntātem meam complēbit”;

quī **dīcō** Ierusālem: “Aedificāberis”,

et templō: “Fundāberis””.

## 45

1 Haec dīcit Dominus dē ūnctō suō Cȳrō:

”Apprehendī dexteram eius,

ut subiciam ante faciem eius gentēs

et dorsa rēgum vertam

et aperiam **cōram** eō iānuās;

et portae nōn claudentur.

2 Ego ante tē ībō

et montēs humiliābō;

portās aereās conteram

et vectēs ferreōs cōnfringam.

3 Et dabō tibi thēsaurōs absconditōs

et dīvitiās occultās,

ut sciās quia ego Dominus,

quī vocāvī tē nōmine tuō, Deus Isrāēl.

4 Propter servum meum Iācōb

et Isrāēl ēlēctum meum,

et vocāvī tē nōmine tuō;

dēsignāvī tē, et nōn cognōvistī mē.

5 Ego Dominus, et nōn **est** amplius:

extrā mē nōn **est** Deus.

Accīnxī tē, et nōn cognōvistī mē,

6 ut sciant ab ortū **sōlis** et ab **occidente**

quoniam absque mē nūllus **est**.

Ego Dominus, et nōn **est** alter,

7 fōrmāns lūcem et creāns tenebrās,

faciēns pācem et creāns **malum**:

ego Dominus faciēns omnia haec.

8 **Rōrāte**, caelī, dēsuper, et nūbēs pluant iūstitiam;

aperiātur **terra**

et germinet salvātiōnem;

et **iūstitia** oriātur simul:

ego Dominus creāvī eam”.

9 Vae, quī contrādīcit fictōrī suō,

**testa** dē **vāsīs** fictilibus terrae!

Numquid **dīcet** **lutum** figulō suō: ”Quid **facis**?”

et ”Opus tuum absque manibus **est**”?

10 Vae, quī dīcit patrī: ”Quid generās?”

et mulierī: ”Quid **parturīs**?”.

11 Haec dīcit Dominus,

Sānctus Isrāēl, plastēs eius:

”Numquid **ventūra** **interrogātis** mē super fīliōs meōs

et super opus manuum meārum **mandātīs** mihi?

12 Ego fēcī terram

et hominem super eam creāvī ego;

**manūs** meae tetendērunt caelōs,

et omnī mīlitiae eōrum mandāvī.

13 Ego suscitāvī eum in **iūstitiā**

et omnēs viās eius dīrigam;

ipse aedificābit cīvitātem meam

et captīvitātem meam dīmittet

nōn in pretiō neque in mūneribus”,

dīcit Dominus exercituum.

14 Haec dīcit Dominus:

”**Labor** Aegyptī et negōtiātiō Aethiopiae

et Sabaim **virī** sublīmēs

ad tē trānsībunt et tuī erunt;

post tē ambulābunt,

vīnctī manicīs pergent et tē adōrābunt

tēque dēprecābuntur:

“Tantum in tē **est** Deus,

et nōn **est** absque tē Deus!”.

15 **Vērē** tū **es** Deus absconditus,

Deus Isrāēl, salvātor.

16 Cōnfūsī sunt et ērubuērunt omnēs,

simul abiērunt in cōnfūsiōnem fabricātōrēs īdōlōrum.

17 Isrāēl salvātus **est** in Dominō salūte **aeternā**;

nōn cōnfundēminī et nōn ērubēscētis

usque in saeculum saeculī.

18 Quia haec dīcit Dominus,

quī creāvit caelōs, ipse Deus,

quī fōrmāvit terram et fēcit eam, ipse fundāvit eam;

nōn ut **vacuā** **esset**, creāvit eam,

ut habitārētur, fōrmāvit eam:

”Ego Dominus, et nōn **est** **alius**.

19 Nōn in absconditō **locūtus** sum,

in locō terrae tenebrōsō;

nōn dīxī sēminī Iācōb:

“Frūstrā quaerite mē”.

Ego Dominus loquēns iūstitiam,

annūntiāns **rēcta**.

20 Congregāminī et venīte et accēdite simul,

quī salvātī **estis** ex gentibus.

Nesciērunt, quī **levant** lignum sculptūrae suae

et rogant deum nōn salvantem.

21 **Annūntiāte** et venīte et cōnsiliāminī simul.

**Quis** audītum fēcit **hoc** ab initiō,

ex tunc praedīxit illud?

Numquid nōn ego Dominus,

et nōn **est** **ultrā** Deus absque mē?

Deus iūstus et salvāns nōn **est** praeter mē.

22 Convertiminī ad mē et salvī eritis,

omnēs fīnēs terrae,

quia ego Deus, et nōn **est** **alius**.

23 In memetipsō iūrāvī:

**Ēgressa** **est** dē ōre meō **iūstitiā**,

verbum, quod nōn revertētur;

quia mihi curvābitur omne **genu**,

et iūrābit **omnis** **lingua**”.

24 ”Tantum in Dominō” **dicent**

”sunt iūstitiae et rōbur!”.

Ad eum venient et cōnfundentur

omnēs, quī repugnant **eī**;

25 in Dominō iustificābitur et laudābitur

omne sēmen Isrāēl.

## 46

1 **Concidit** Bēl, incurvāvit sē Nābō;

fuērunt simulācra eōrum bēstiīs et iūmentīs.

Statuae vestrae portantur, **onera** **lassīs**.

2 Sē incurvāvērunt et **concidērunt** simul;

nōn potuērunt salvāre onus

et ipsī in captīvitātem ībunt.

3 **Audīte** mē, **domus** Iācōb

et omne residuum **domus** Isrāēl,

quī portāminī ab uterō,

quī gestāminī ā **vulvā**.

4 Usque ad senectam ego ipse

et usque ad cānōs ego portābō;

et ego fēcī et ego feram,

ego portābō et salvābō.

5 Cui **assimilātis** mē et **adaequātis**

et **comparātis** mē, et erimus similēs?

6 Quī effundunt aurum dē sacculō

et argentum **statērā** ponderant,

condūcunt aurificem, ut faciat deum,

et prōcidunt et adōrant.

7 Portant illum in **umerīs** gestantēs

et pōnentēs in locō suō;

et stābit ac dē locō suō nōn movēbitur;

sed et sī **quis** clāmat ad eum, nōn respondet;

dē trībulātiōne eius nōn salvābit eum.

8 Mementōte istud et cōnfundāminī;

**reditē**, praevāricātōrēs, ad cor.

9 Recordāminī priōris saeculī,

quoniam ego sum Deus,

et nōn **est** **ultrā** Deus,

nec **est** **similis** meī.

10 Annūntiāns ab exōrdiō novissimum

et ab initiō, quae necdum **facta** sunt,

dīcēns: ”Cōnsilium meum stābit,

et omnem voluntātem meam faciam”.

11 Vocāns ab oriente avem rapācem

et dē **terrā** **longinquā** **virum** cōnsiliī meī;

et **locūtus** sum et addūcam illud,

dēcrēvī et faciam illud.

12 **Audīte** mē, dūrī **corde**,

quī **longē** **estis** ā **iūstitiā**.

13 Prope fēcī iūstitiam meam, nōn ēlongābitur;

et salūs **mea** nōn **morābitur**:

et dabō in **Sīōn** salūtem

et Israelī glōriam meam.

## 47

1 Dēscende, **sedē** in pulvere,

virgō **fīliā** Babylōn;

**sēde** in **terrā** **sine** soliō,

**fīlia** Chaldaeōrum,

quia **ultrā** nōn vocāberis

**mollis** et **tenerā**.

2 Tolle molam et **mōle** farīnam;

dēpōne vēlum tuum,

sublevā stolam, revēlā crūra,

trānsī flūmina.

3 Revēlābitur **ignōminia** **tua**,

et vidēbitur opprobrium tuum.

”Ultiōnem capiam,

nēminī parcam”,

4 dīcit **Redēmptor** noster, Dominus exercituum **nōmen** illīus,

Sānctus Isrāēl.

5 **Sēde** tacēns et intrā in tenebrās,

**fīlia** Chaldaeōrum,

quia nōn vocāberis **ultrā**

**Dominā** rēgnōrum.

6 Īrātus sum super **populum** meum,

contāmināvī hērēditātem meam

et **dedī** eōs in manū **tuā**;

nōn posuistī eīs misericordiās,

super senem aggravāstī iugum tuum valdē

7 et dīxistī: ”In sempiternum **erō** **dominā**”.

Nōn posuistī haec super cor tuum

neque **recordāta** **es** novissimī tuī.

8 Et nunc audī haec, **dēlicāta**,

quae habitās cōnfīdenter

et **dīcis** in **corde** tuō:

”Ego, et praeter mē nōn **est** **altera**, nōn sedēbō **vidua** et orbitātem ignōrābō”.

9 Venient tibi duo haec

**subitō** in **diē** **ūnā**,

**orbitās** et viduitās;

**repente** vēnērunt super tē

propter multitūdinem maleficiōrum tuōrum,

propter abundantiam incantātiōnum tuārum.

10 Et fīdūciam habuistī in **malitiā** **tuā**

et dīxistī: ”Nōn **est** quī videat mē”.

**Sapientia** **tua** et **scientia** **tua**,

haec dēcēpit tē.

Et dīxistī in **corde** tuō:

”Ego, et praeter mē nōn **est** **altera**”.

11 Veniet super tē **mālum**,

et nesciēs **āvertere**;

et irruet super tē **calamitās**,

quam nōn **poteris** expiāre;

veniet super tē **repente**

**miseria**, quam nesciēs.

12 Stā cum incantātiōnibus tuīs

et cum multitūdine maleficiōrum tuōrum,

in quibus labōrāstī ab **adulēscentiā** **tuā**:

forte **poteris** iuvārī, forte terrēbis.

13 Dēfēcistī in multitūdine cōnsiliōrum tuōrum;

stent et salvent tē, quī mētiuntur caelum,

quī contemplantur sīdera

et annūntiant singulīs novilūniīs

**ventūra** tibi.

14 Ecce factī sunt quasi **stipula**,

**ignis** combussit eōs.

Nōn līberābunt sēipsōs

dē manū flammae;

nōn sunt prūnae, quibus calefiant,

nec focus, ut sedeant ad eum.

15 Sīc fīunt tibi incantātōrēs tuī,

in quibuscumque labōrāstī ab **adulēscentiā** **tuā**;

ūnusquisque in **viā** **suā** errat,

nōn **est** quī salvet tē.

## 48

1 **Audīte** **hoc**, **domus** Iācōb,

quī vocāminī nōmine Isrāēl

et dē aquīs Iūdae existis,

quī **iūrātis** in nōmine Dominī

et Deum Isrāēl **invocātīs**

nōn in vēritāte neque in **iūstitiā**.

2 Dē cīvitāte enim **sānctā** vocātī sunt

et super Deum Isrāēl cōnstabilītī sunt;

Dominus exercituum **nōmen** eius.

3 Priōra ex tunc annūntiāvī,

et ex ōre meō exiērunt,

et **audīta** fēcī **ea**;

**repente** operātus sum, et vēnērunt.

4 Scīvī enim quia dūrus **es** tū,

et nervus ferreus cervīx **tua**,

et frōns **tua** **aerea**.

5 Praedīxī tibi ex tunc;

antequam venīrent, indicāvī tibi,

nē forte dīcerēs: “Īdōlum meum operātum **est** haec,

et sculptile meum et cōnflātile mandāvērunt **ista**”.

6 Quae audīstī, vidē omnia;

vōs autem num annūntiābitis?

**Audīta** faciō tibi **novā** ex nunc

et **occultā**, quae nescīs.

7 Nunc **creāta** sunt et nōn ex tunc,

et ante eōrum diem, et nōn audīstī **eā**,

nē forte dīcerēs: “Ecce ego cognōvī **ea**”.

8 Neque audīstī neque cognōvistī,

neque ex tunc **aperta** **est** **auris** **tua**;

sciō enim quia praevāricāns **praevāricāris**

et trānsgressor ex uterō **vocārīs**.

9 Propter **nōmen** meum **longē** faciam furōrem meum

et propter laudem meam īnfrēnābō mē super tē,

nē perdam tē.

10 Ecce excoxī tē, sed nōn quasi argentum;

probāvī tē in camīnō paupertātis.

11 Propter mē, propter mē faciam,

ut nōn blasphēmer;

et glōriam meam alterī nōn dabō.

12 Audī mē, Iācōb,

et Isrāēl, quem ego vocāvī;

ego, ego prīmus

et ego novissimus.

13 **Manus** **mea** fundāvit terram,

et **dexterā** **meā** expandit caelōs;

ego vocō eōs, et stant simul.

14 Congregāminī, omnēs vōs, et **audītē**:

**Quis** dē eīs annūntiāvit haec?

Dominus dīlēxit eum;

faciet voluntātem suam in Babylōne

et brāchium suum in Chaldaeīs.

15 Ego, ego **locūtus** sum et vocāvī eum;

addūxī eum, et **prōspera** fuit **via** eius.

16 Accēdite ad mē et **audīte** **hoc**:

Nōn ā prīncipiō in absconditō **locūtus** sum;

ex tempore, antequam fieret, ibi eram;

et nunc Dominus Deus mīsit mē cum spīritū suō.

17 Haec dīcit Dominus,

**redēmptor** tuus, Sānctus Isrāēl:

Ego Dominus Deus tuus docēns tē ūtilia,

gubernāns tē in **viā**, **quā** ambulās.

18 Utinam attendissēs **mandāta** **mea**!

**Facta** fuisset sīcut flūmen pāx **tua**,

et **iūstitiā** **tuā** sīcut gurgitēs **maris**;

19 et fuisset quasi **arēna** sēmen tuum,

et stirps uterī tuī ut lapillī eius;

nōn interīsset et nōn fuisset attrītum

**nōmen** eius ā faciē **meā**.

20 Ēgrediminī dē Babylōne, **fugitē** ā Chaldaeīs,

in vōce exsultātiōnis **annūntiāte**;

audītum facite **hoc**, **efferte** illud usque ad **extrēmā** terrae,

dīcite: ”Redēmit Dominus servum suum Iācōb”.

21 Nōn sitiērunt, cum per dēsertum dūceret eōs;

aquam dē **petrā** prōdūxit eīs

et scidit petram, et flūxērunt aquae.

22 Nōn **est** pāx impiīs, dīcit Dominus.

## 49

1 **Audīte** mē, īnsulae, et attendite, **populī** dē **longē**;

Dominus ab uterō vocāvit mē,

dē ventre mātris meae **recordātus** **est** nōminis meī;

2 et posuit **os** meum quasi gladium acūtum,

in **umbrā** **manūs** suae prōtēxit mē

et posuit mē sīcut sagittam ēlēctam,

in **pharetrā** **suā** abscondit mē

3 et dīxit mihi: ”Servus meus **es** tū,

Isrāēl, in quō glōriābor”.

4 Et ego dīxī: ”In vacuum labōrāvī,

**sine** **causā** et **vānē** fortitūdinem meam cōnsūmpsī;

vērumtamen iūdicium meum cum Dominō,

et mercēs **mea** cum Deō meō”.

5 Et nunc dīcit Dominus,

quī fōrmāvit mē ex uterō servum sibi,

ut redūcerem Iācōb ad eum,

et Isrāēl **eī** congregārētur;

et glōrificātus sum in oculīs Dominī,

et Deus meus **factus** **est** fortitūdō **mea**.

6 Et dīxit: ”**Parum** **est** ut sīs mihi servus

ad suscitandās **tribus** Iācōb

et reliquiās Isrāēl redūcendās:

dabō tē in lūcem gentium,

ut sit salūs **mea** usque ad extrēmum terrae”.

7 Haec dīcit Dominus,

**redēmptor** Isrāēl, Sānctus eius,

ad contemptum in **animā**,

ad abōminātum in gente,

ad servum dominōrum:

”**Rēgēs** vidēbunt et cōnsurgent,

prīncipēs **quoque** et adōrābunt,

propter Dominum, quia **fidēlis** **est**,

Sānctum Isrāēl, quī ēlēgit tē”.

8 Haec dīcit Dominus:

”In tempore benēplacitī exaudīvī tē

et in **diē** **salūtis** **auxiliātūs** sum tuī;

et servāvī tē et **dedī** tē in foedus **populī**,

ut suscitārēs terram

et distribuerēs hērēditātēs dissipātās;

9 ut dīcerēs hīs, quī vīnctī sunt: “**Exīte**”,

et hīs, quī in tenebrīs: “Revēlāminī”.

Super viās pāscentur,

et in omnibus collibus **dēcalvātīs** **pāscua** eōrum;

10 nōn ēsurient neque sitient,

et nōn percutiet eōs **aestus** vel sōl,

quia miserātor eōrum reget eōs

et ad fontēs aquārum addūcet eōs.

11 Et pōnam omnēs montēs meōs in viam,

et sēmitae meae exaltābuntur.

12 Ecce istī dē **longē** venient,

et ecce illī ab aquilōne et marī,

et istī dē **terrā** Sinim”.

13 **Laudāte**, caelī, et exsultā, **terra**;

**iūbilātē**, montēs, laudem,

quia cōnsōlātur Dominus **populum** suum

et pauperum suōrum miserētur.

14 Et dīxit **Sīōn**: ”Dērelīquit mē Dominus,

et Dominus **oblītus** **est** meī”.

15 Numquid oblīvīscī potest mulier īnfantem suum,

ut nōn misereātur fīliō uterī **suī**?

Et sī **illa** **oblīta** fuerit,

ego tamen nōn oblīvīscar tuī.

16 Ecce in manibus meīs dēscrīpsī tē;

mūrī tuī **cōram** mē semper.

17 Festīnant strūctōrēs tuī;

dēstruentēs tē et dissipantēs ā tē exībunt.

18 **Levā** in circuitū oculōs tuōs et vidē:

omnēs istī congregātī sunt, vēnērunt tibi.

”Vīvō ego, dīcit Dominus,

quia omnibus hīs velut ōrnāmentō **vestiēris**

et circumdabis tibi eōs quasi **spōnsa**”.

19 Quia ruīnae tuae et sōlitūdinēs tuae

et **terra** **ēversa**:

nunc **angusta** **eris** prae habitātōribus;

et **longē** erunt, quī dēvorābant tē.

20 Adhūc **dicent** in auribus tuīs

fīliī orbitātis tuae:

”Angustus **est** mihi locus;

fac spatium mihi, ut habitem”.

21 Et **dīcēs** in **corde** tuō:

”**Quis** genuit mihi istōs?

Ego **orbāta** et nōn pariēns,

**trānsmigrāta** et **captīva**;

et istōs **quis** ēnūtrīvit?

Ecce ego **relicta** eram **sōla**;

et istī ubi erant?”.

22 Haec dīcit Dominus Deus:

”Ecce **levābō** ad gentēs **manum** meam

et ad **populōs** exaltābō signum meum;

et afferent fīliōs tuōs in ulnīs,

et fīliae tuae super umerōs portābuntur.

23 Et erunt **rēgēs** nūtrīciī tuī,

et rēgīnae nūtrīcēs tuae;

vultū in terram dēmissō adōrābunt tē

et pulverem pedum tuōrum lingent.

Et sciēs quia ego Dominus:

nōn cōnfundentur, quī spērant in mē”.

24 Numquid tollētur ā fortī **praedā**,

aut, quod captum fuerit, ā rōbustō salvārī poterit?

25 Quia haec dīcit Dominus:

”Equidem et captīvus ā fortī tollētur,

et, quod ablātum fuerit ā rōbustō, salvābitur;

cum hīs, quī contendēbant tēcum, ego contendam

et fīliōs tuōs ego salvābō.

26 Et cibābō hostēs tuōs carnibus **suīs**,

et quasi mustō sanguine suō inēbriābuntur;

et sciet **omnis** **carō** quia ego Dominus salvātor tuus,

et **redēmptor** tuus **Fortis** Iācōb”.

## 50

1 Haec dīcit Dominus:

”Ubinam **est** **liber** repudiī mātris vestrae,

quō dīmīsī eam?

Aut **quis** **est** crēditor meus,

cui vēndidī vōs?

Ecce in inīquitātibus vestrīs vēnditī **estis**,

et in sceleribus vestrīs **dīmissa** **est** māter **vestra**.

2 Cūr **vēnī**, et nōn erat vir,

vocāvī, et nōn erat quī respondēret?

Numquid **abbreviāta** **est** **manus** **mea**,

ut nōn possim **redimere**?

Aut nōn **est** in mē virtūs ad līberandum?

Ecce in increpātiōne **meā** exsiccābō mare,

pōnam flūmina in siccum;

computrēscent piscēs **sine** **aquā**

et morientur in sitī.

3 Induam caelōs lūctū

et saccum pōnam operīmentum eōrum”.

4 Dominus Deus **dēdit** mihi linguam ērudītam,

ut sciam sustentāre eum, quī lassus **est**, verbō;

excitat **manē**, **manē** excitat mihi aurem,

ut audiam quasi discipulus.

5 Dominus Deus aperuit mihi aurem;

ego autem nōn rebellāvī, retrōrsum nōn abiī.

6 Dorsum meum **dedī** percutientibus

et genās meās vellentibus:

faciem meam nōn āvertī

ab increpātiōnibus et spūtīs.

7 Dominus Deus auxiliātor meus;

ideō nōn sum cōnfūsus,

ideō posuī faciem meam ut petram dūrissimam

et sciō quoniam nōn cōnfundar.

8 Iuxtā **est** quī iustificat mē;

**quis** contrādīcet mihi? Stēmus simul.

**Quis** **est** adversārius meus? Accēdat ad mē.

9 Ecce Dominus Deus auxiliātor meus;

**quis** **est** quī condemnet mē?

Ecce omnēs quasi vestīmentum conterentur,

**tinea** comedet eōs.

10 **Quis** ex vōbīs timet Dominum,

audiēns **vōcem** servī **suī**?

Quī ambulāvit in tenebrīs,

et nōn **est** lūmen **eī**,

spēret in nōmine Dominī

et innītātur super Deum suum.

11 Ecce vōs omnēs, quī accenditis ignem,

accīnctī sagittīs,

**ambulātē** in lūmine **ignis** vestrī

et in sagittīs, quās succendistis.

Dē manū **meā** factum **est** **hoc** vōbīs;

in dolōribus recumbētis.

## 51

1 **Audīte** mē, quī sequiminī iūstitiam,

quī quaeritis Dominum;

attendite ad petram, unde excīsī **estis**,

et ad cavernam lacī, dē **quā** praecīsī **estis**.

2 Attendite ad Ābrahām[\*][abraham] patrem vestrum

et ad Saram, quae peperit vōs;

quia ūnum vocāvī eum

et benedīxī **eī** et multiplicāvī eum.

3 Cōnsōlātur enim Dominus **Sīōn**,

cōnsōlātur omnēs ruīnās eius;

et pōnit dēsertum eius quasi **Ēden**

et sōlitūdinem eius quasi hortum Dominī.

Gaudium et **laetitia** inveniētur in **eā**,

grātiārum āctiō et vōx **laudis**.

4 Attendite ad mē, **popule** meus;

et nātiōnēs, mē **audītē**,

quia lēx ā mē exiet,

et iūdicium meum in lūcem **pōpulōrum** statuam.

5 Prope **est** **iūstitiā** **meā**,

**ēgressa** **est** salūs **mea**,

et brāchia **mea** **populōs** iūdicābunt;

in mē īnsulae spērābunt

et ad brāchium meum attendent.

6 **Levāte** in caelum oculōs vestrōs

et īnspicite in terram deorsum,

quia caelī sīcut fūmus liquēscent,

et **terra** sīcut vestīmentum atterētur,

et habitātōrēs eius sīcut haec interībunt.

**Salūs** autem **mea** in sempiternum erit,

et **iūstitiā** **meā** nōn dēficiet.

7 **Audīte** mē, quī **scītis** iūstitiam,

**popule**, in cuius **corde** **est** lēx **mea**:

nōlīte timēre opprobrium hominum

et blasphēmiās eōrum nē metuātis.

8 Sīcut enim vestīmentum sīc comedet eōs **vermis**,

et sīcut lānam sīc dēvorābit eōs **tinea**;

**iūstitia** autem **mea** in sempiternum erit,

et salūs **mea** in generātiōnēs generātiōnum.

9 Cōnsurge, cōnsurge, **induere** fortitūdinem,

brāchium Dominī;

cōnsurge sīcut in diēbus antīquīs,

in generātiōnibus saeculōrum.

Numquid nōn tū percussistī Rahab,

vulnerāstī dracōnem?

10 Numquid nōn tū siccāstī mare,

aquam abyssī **vehementis**,

quī posuistī profundum **maris** viam,

ut trānsīrent līberātī?

11 Et redēmptī ā Dominō revertentur

et venient in **Sīōn** laudantēs;

et **laetitia** **sempiterna** super **capita** eōrum,

gaudium et laetitiam obtinēbunt;

fugiet dolor et **gemitus**.

12 Ego, ego ipse cōnsōlātor vester.

**Quis** tū, ut timeās ab homine mortālī

et ā fīliō hominis, quī quasi fēnum **ita** ārēscet?

13 Et **oblītus** **es** Dominī factōris tuī,

quī tetendit caelōs et fundāvit terram;

et formīdāstī iūgiter **tōtā** **diē**

ā faciē furōris eius, quī tē trībulābat,

cum parābat ad perdendum.

**Ubi** nunc **est** **furor** **trībulantis**?

14 **Cito** captīvus līberābitur

et nōn moriētur in **foveā**,

nec dēficiet **pānis** eius.

15 Ego enim sum Dominus Deus tuus,

quī conturbō mare,

et intumēscunt **flūctūs** eius;

Dominus exercituum **nōmen** eius.

16 Posuī verba **mea** in ōre tuō

et in **umbrā** **manūs** meae prōtēxī tē,

cum extendēbam caelōs et fundābam terram

et dīcēbam ad **Sīōn**: “**Populus** meus **es** tū”.

17 Ēlevāre, ēlevāre, cōnsurge, Ierusālem,

quae bibistī dē manū Dominī calicem īrae eius;

pōculum **sopōris** bibistī,

ēpōtāstī.

18 Nōn **est** quī sustentet eam

ex omnibus fīliīs, quōs genuit;

et nōn **est** quī apprehendat **manum** eius

ex omnibus fīliīs, quōs ēnūtrīvit.

19 Duo sunt quae occurrērunt tibi;

**quis** contrīstābitur super tē?

Vastitās et contrītiō et famēs et gladius;

**quis** cōnsōlābitur tē?

20 Fīliī tuī dēfēcērunt,

iacent in **capite** omnium viārum

sīcut oryx illaqueātus,

plēnī indignātiōne Dominī,

increpātiōne Deī tuī.

21 Idcircō audī **hoc**, **paupercula**

et **ēbria**, sed nōn ā vīnō.

22 Haec dīcit dominātor tuus,

Dominus et Deus tuus, quī contendit prō **populō** suō:

”Ecce tulī dē manū **tuā** calicem **sopōris**,

pōculum indignātiōnis meae;

nōn adiciēs, ut bibās illum **ultrā**.

23 Et pōnam illum in manū eōrum, quī tē humiliāvērunt

et dīxērunt tibi: “Incurvāre, ut trānseāmus”;

et pōnēbās ut terram dorsum tuum

et quasi viam trānseuntibus”.

## 52

1 Cōnsurge, cōnsurge,

**induere** fortitūdine **tuā**, **Sīōn**;

**induēre** vestīmentīs glōriae tuae,

Ierusālem, cīvitās sānctitātis,

quia nōn adiciet **ultrā**, ut pertranseat per tē

incircumcīsus et immundus.

2 Excutere dē pulvere, cōnsurge,

**captīvā** Ierusālem;

solve **vincula** collī tuī,

**captīva** **fīlia** **Sīōn**.

3 Quia haec dīcit Dominus: ”Grātīs vēnumdatī **estis** et **sine** argentō redimēminī”.

4 Quia haec dīcit Dominus Deus: ”In Aegyptum dēscendit **populus** meus in prīncipiō, ut colōnus **esset** ibi; et Assur **sine** **causā** oppressit eum.

5 Et nunc quid mihi **est** **hic**, dīcit Dominus, quoniam ablātus **est** **populus** meus grātīs? Dominātōrēs eius ululant, dīcit Dominus, et iūgiter **tōtā** **diē** **nōmen** meum blasphēmātur.

6 Propter **hoc** sciet **populus** meus **nōmen** meum in **diē** **illa**, quia ego ipse, quī loquēbar: “Ecce adsum””.

7 Quam pulchrī super montēs

**pedēs** **annūntiantīs**, **praedicantīs** pācem,

**annūntiantīs** bonum, **praedicantīs** salūtem,

**dīcentīs** **Sīōn**: “Rēgnāvit Deus tuus!”.

8 Vōx speculātōrum tuōrum: **levāvērunt** **vōcem**,

simul exsultābunt,

quia oculō ad oculum vidēbunt,

cum redierit Dominus ad **Sīōn**.

9 Gaudēte et **exsultātē** simul,

**dēserta** Ierusālem,

quia cōnsōlātus **est** Dominus **populum** suum,

redēmit Ierusālem.

10 Nūdāvit Dominus brāchium sānctum suum

in oculīs omnium gentium;

et vidēbunt omnēs fīnēs terrae

salūtāre Deī nostrī.

11 Recēdite, recēdite, **exīte** inde,

pollūtum nōlīte **tangere**;

**exīte** dē **mediō** eius, mundāminī,

quī **fertis** vāsa Dominī.

12 Quoniam nōn in festīnātiōne exībitis

nec in **fugā** properābitis;

praecēdet enim vōs Dominus,

et colliget vōs Deus Isrāēl.

13 Ecce **prōsperē** aget servus meus;

exaltābitur et ēlevābitur et **sublīmis** erit valdē.

14 Sīcut obstupuērunt super eum multī,

sīc **dēfōrmis** erat, quasi nōn **esset** hominis speciēs eius,

fīliōrum hominis **aspectūs** eius,

15 sīc disperget gentēs multās.

Super ipsum continēbunt **rēgēs** **os** suum,

quia, quae nōn sunt **nārrāta** eīs, vīdērunt

et, quae nōn audiērunt, contemplātī sunt.

## 53

1 ”**Quis** crēdidit audītuī nostrō,

et brāchium Dominī cui revēlātum **est**?

2 Et ascendit sīcut virgultum **cōram** eō

et sīcut rādīx dē **terrā** sitientī.

Nōn erat speciēs **eī** neque decor, ut aspicerēmus eum,

et nōn erat **aspectūs**, ut dēsīderārēmus eum.

3 **Dēspectus** erat et novissimus **virōrum**,

vir dolōrum et sciēns īnfirmitātem,

et quasi abscondēbāmus vultum **cōram** eō;

**dēspectus**, unde nec reputābāmus eum.

4 **Vērē** languōrēs nostrōs ipse tulit

et dolōrēs nostrōs ipse portāvit;

et nōs putāvimus eum quasi plāgātum,

percussum ā Deō et humiliātum.

5 Ipse autem vulnerātus **est** propter inīquitātēs nostrās,

**attrītus** **est** propter **scelera** **nostra**;

**disciplīna** **pācis** nostrae super eum,

et līvōre eius sānātī sumus.

6 Omnēs nōs quasi ovēs errāvimus,

ūnusquisque in viam suam dēclīnāvit;

et posuit Dominus in eō

inīquitātem omnium nostrum”.

7 **Afflīctus** **est** et ipse subiēcit sē

et nōn aperuit **os** suum;

sīcut agnus, quī ad occīsiōnem dūcitur,

et quasi **ovis**, quae **cōram** tondentibus sē obmūtuit

et nōn aperuit **os** suum.

8 **Angustiā** et iūdiciō sublātus **est**.

Dē generātiōne eius **quis** cūrābit?

Quia abscissus **est** dē **terrā** vīventium;

propter scelus **populī** meī **percussus** **est** ad mortem.

9 Et posuērunt sepulcrum eius cum impiīs,

cum dīvitibus tumulum eius,

eō quod inīquitātem nōn fēcerit,

neque dolus fuerit in ōre eius.

10 Et Dominus voluit **conterere** eum īnfirmitāte.

Sī posuerit in piāculum animam suam,

vidēbit sēmen longaevum,

et voluntās Dominī in manū eius prōsperābitur.

11 Propter labōrem animae eius

vidēbit lūcem, saturābitur in **scientiā** **suā**.

Iustificābit iūstus servus meus multōs

et inīquitātēs eōrum ipse portābit.

12 Ideō dispertiam **eī** multōs,

et cum fortibus dīvidet **spolia**,

prō eō quod trādidit in mortem animam suam

et cum **scelerātīs** reputātus **est**;

et ipse peccātum multōrum tulit

et prō trānsgressōribus rogat.

## 54

1 Exsultā, **sterilis**, quae nōn peperistī,

laetāre, gaudē, quae nōn parturīstī,

quoniam multī sunt fīliī dēsertae

**magis** quam fīliī nūptae, dīcit Dominus.

2 Dīlātā locum tentōriī tuī

et pellēs tabernāculōrum tuōrum extende, nē parcās;

longōs fac fūniculōs tuōs

et clāvōs tuōs **cōnsolida**.

3 Ad dexteram enim et ad laevam penetrābis,

et sēmen tuum hērēditābit gentēs,

quae cīvitātēs dēsertās inhabitābunt.

4 Nōlī timēre, quia nōn **cōnfunderis**,

neque ērubēscās, quia nōn tē pudēbit;

nam cōnfūsiōnis adulēscentiae tuae **oblīvīsceris**

et opprobriī viduitātis tuae nōn recordāberis amplius.

5 Quī enim fēcit tē, erit **spōnsus** tuus,

Dominus exercituum **nōmen** eius;

et **redēmptor** tuus Sānctus Isrāēl,

Deus **omnis** terrae vocābitur.

6 Quia ut mulierem dērelictam et maerentem spīritū

vocāvit tē Dominus,

et uxōrem ab **adulēscentiā** abiectam

dīxit Deus tuus.

7 Ad pūnctum in modicō dērelīquī tē

et in miserātiōnibus magnīs congregābō tē.

8 In mōmentō indignātiōnis

abscondī faciem meam parumper ā tē

et in **misericordiā** **sempiternā** misertus sum tuī,

dīxit **redēmptor** tuus Dominus.

9 Sīcut in diēbus Noē istud mihi **est**,

cui iūrāvī, nē indūcerem aquās Noē **ultrā** suprā terram;

sīc iūrāvī, ut nōn īrāscar tibi

et nōn increpem tē.

10 Montēs enim recēdent,

et collēs movēbuntur,

**misericordia** autem **mea** nōn recēdet ā tē,

et foedus **pācis** meae nōn movēbitur,

dīxit miserātor tuus Dominus.

11 **Paupercula**, tempestāte **convulsā** absque **ūllā** cōnsōlātiōne,

ecce ego sternam super carbunculōs lapidēs tuōs

et fundābō tē in sapphirīs;

12 et pōnam iaspidem prōpugnācula **tua**

et portās tuās in lapidēs pretiōsōs

et omnēs terminōs tuōs in lapidēs dēsīderābilēs.

13 Ūniversī fīliī tuī erunt discipulī Dominī,

et **magnā** erit pāx fīliīs tuīs;

14 in **iūstitiā** fundāberis.

Procul **eris** ab oppressiōne, quia nōn timēbis,

et ā pavōre, quia nōn appropinquābit tibi.

15 Ecce, sī **impetus** fīet, nōn erit ex mē; quī impetum fēcerit in tē, cadet contrā tē.

16 Ecce, ego creāvī fabrum

sufflantem in igne prūnās

et prōferentem **vas** in opus suum;

et ego creāvī etiam vastātōrem ad disperdendum.

17 Omne **vās**, quod fictum **est** contrā tē, frūstrā erit.

Et omnem linguam īnsurgentem tibi in iūdiciō cōnfūtābis:

haec **est** hērēditās servōrum Dominī

et **iūstitia** eōrum ex mē, dīcit Dominus.

## 55

1 Heu! Omnēs sitientēs, venīte ad aquās;

et, quī nōn habētis argentum, **properātē**,

emite et comedite, venīte, emite absque argentō

et absque **ūllā** commūtātiōne vīnum et lac.

2 Quārē appenditis argentum nōn in pānibus

et labōrem vestrum nōn in saturitāte?

**Audītē**, audientēs mē, et comedite bonum,

ut dēlectētur in crassitūdine **anima** **vestra**.

3 **Inclīnāte** aurem vestram et venīte ad mē;

**audītē**, ut vīvat **anima** **vestra**,

et feriam vōbīscum **pactum** sempiternum,

misericordiās Dāvīd fidēlēs.

4 Ecce testem **populīs** **dedī** eum,

ducem ac praeceptōrem gentibus.

5 Ecce gentem, quam nesciēbās, vocābis,

et gentēs, quae tē nōn cognōvērunt, ad tē current,

propter Dominum Deum tuum

et Sānctum Isrāēl, quia glōrificāvit tē.

6 Quaerite Dominum, dum invenīrī potest;

**invocātē** eum, dum prope **est**.

7 Dērelinquat impius viam suam,

et vir inīquus cōgitātiōnēs suās;

et revertātur ad Dominum, et miserēbitur eius,

et ad Deum nostrum, quoniam multus **est** ad ignōscendum.

8 Nōn enim cōgitātiōnēs meae cōgitātiōnēs vestrae,

neque viae vestrae viae meae, dīcit Dominus.

9 Quia sīcut exaltantur caelī ā **terrā**,

sīc exaltātae sunt viae meae ā viīs vestrīs,

et cōgitātiōnēs meae ā cōgitātiōnibus vestrīs.

10 Et quōmodo dēscendit imber et nix dē caelō

et illūc **ultrā** nōn revertitur,

sed inēbriat terram et īnfundit eam

et germināre eam facit

et dat sēmen serentī et pānem comedentī,

11 sīc erit verbum meum, quod ēgrediētur dē ōre meō:

nōn revertētur ad mē vacuum,

sed faciet, quaecumque voluī,

et prōsperābitur in hīs, ad quae mīsī illud.

12 Quia in **laetitiā** ēgrediēminī

et in pāce dēdūcēminī;

montēs et collēs cantābunt **cōram** vōbīs laudem,

et omnia ligna regiōnis plaudent manū.

13 Prō vepribus ascendet **cupressus**,

et prō **urtīcā** crēscet myrtus;

et erit Dominō in glōriam,

in signum aeternum, quod nōn auferētur.

## 56

1 Haec dīcit Dominus:

”**Cūstōdīte** iūdicium et facite

iūstitiam,

quia iuxtā **est** salūs **mea**, ut veniat,

et **iūstitiā** **meā**, ut revēlētur”.

2 Beātus vir, quī facit **hoc**,

et fīlius hominis, quī apprehendit istud,

cūstōdiēns sabbatum, nē polluat illud,

cūstōdiēns **manum** suam, nē faciat omne **malum**.

3 Et nōn **dīcat** fīlius advenae, quī adhaeret Dominō,

dīcēns: ”Sēparātiōne dīvidet mē Dominus ā **populō** suō”.

Et nōn **dīcat** eunūchus:

”Ecce, ego lignum āridum”.

4 Quia haec dīcit Dominus eunūchīs:

”Quī cūstōdierint sabbata **mea**

et ēlēgerint, quae ego voluī,

et tenuerint foedus meum,

5 dabō eīs in domō **meā** et in **mūrīs** meīs

locum et **nōmen** melius ā fīliīs et fīliābus:

**nōmen** sempiternum dabō eīs,

quod nōn perībit.

6 Et fīliōs advenae, quī adhaerent Dominō,

ut **cōlant** eum,

ut dīligant **nōmen** Dominī,

ut sint **eī** in servōs,

omnēs cūstōdientēs sabbatum, nē polluant illud,

et tenentēs foedus meum,

7 addūcam eōs in montem sānctum meum

et laetificābō eōs in domō ōrātiōnis meae:

holocausta eōrum et victimae eōrum

placēbunt mihi super altārī meō,

quia **domus** **mea** **domus** ōrātiōnis

vocābitur cūnctīs **populīs**”.

8 Ait Dominus Deus, quī congregat dispersōs Isrāēl:

”Adhūc congregābō ad eum praeter congregātōs eius”.

9 Omnēs bēstiae agrī, venīte ad dēvorandum,

ūniversae bēstiae **saltus**.

10 Speculātōrēs eius caecī, omnēs nesciērunt;

ūniversī sunt **canēs** mūtī nōn valentēs lātrāre,

īnsānientēs, cubantēs, amantēs sopōrem;

11 et **canēs** vorācēs nesciērunt saturitātem,

ipsī pāstōrēs ignōrāvērunt intellegentiam:

omnēs in viam suam dēclīnāvērunt,

ūnusquisque ad avāritiam suam,

ā summō usque ad novissimum.

12 ”Venīte, sūmam vīnum, et impleāmur ēbrietāte;

et crās erit sīcut hodiē

et multō amplius”.

## 57

1 Iūstus perit, et nōn **est** quī recōgitet in **corde** suō;

et **virī** misericordiae colliguntur,

tamen nōn **est** quī intellegat:

ā faciē enim malitiae **collēctus** **est** iūstus.

2 In pācem ingreditur, requiēscit in cubīlī suō,

quī ambulat in dīrēctiōne **suā**.

3 Vōs autem accēdite hūc, fīliī augurātrīcis,

sēmen adulterī et fornicāriae.

4 Super quem lūditis?

Super quem **dīlātātis** **os** et ēicitis linguam?

Numquid nōn vōs fīliī scelestī, sēmen mendāx,

5 quī exārdēscitis in terebinthīs

subter omne lignum frondōsum,

immolantēs parvulōs in vallibus

subter scissūrās petrārum?

6 In partibus **vallis** pars **tua**,

hae sunt sors **tua**;

et ipsīs effundīstī lībāmen, obtulistī sacrificium.

Numquid super hīs cōnsōlābor?

7 Super montem excelsum et sublīmem posuistī cubīle tuum,

et illūc ascendistī, ut immolārēs hostiās.

8 Et post ōstium et postem posuistī memoriāle tuum;

nam **longē** ā mē discooperuistī et ascendistī,

dīlātāstī cubīle tuum,

et pepigistī cum eīs foedus;

dīlēxistī strātum eōrum, **manum** respexistī.

9 Et **ingressa** **es** ad rēgem cum unguentō

et multiplicāstī pigmenta **tua**;

mīsistī lēgātōs tuōs procul

et **humiliāta** **es** usque ad īnferōs.

10 In multitūdine viae tuae labōrāstī;

nōn dīxistī: ”Vānum **est**!”.

Vītam **manūs** tuae invēnistī,

proptereā nōn aegrōtāstī.

11 Prō quō **sollicita** timuistī,

quia **mentīta** **es** et meī nōn **es** **recordāta**

neque cōgitāstī in **corde** tuō?

**Nōnne**, quia ego tacuī et longō tempore,

mē nōn timēs?

12 Ego annūntiābō iūstitiam tuam

et **opera** **tua**, quae nōn **prōdērunt** tibi.

13 Cum **clāmāverīs**, **līberent** tē lucra **tua**;

et omnia **illa** auferet ventus, tollet **aura**.

Quī autem fīdūciam habet in mē, hērēditābit terram

et possidēbit montem sānctum meum.

14 Et **dīcent**: ”Sternite, sternite,

**parātē** viam, auferte offendicula dē **viā** **populī** meī”.

15 Quia haec dīcit Excelsus et **Sublīmis**,

habitāns aeternitātem, et sānctum **nōmen** eius:

”Excelsus et sānctus habitō

et cum contrītō et humilī spīritū,

ut vīvificem spīritum humilium

et vīvificem cor contrītōrum.

16 Nōn enim in sempiternum lītigābō

neque usque ad fīnem īrāscar,

quia **spīritus** ā faciē **meā** dēficeret,

**hālitus**, quem ego fēcī.

17 Propter inīquitātem avāritiae eius īrātus sum et percussī eum,

abscondī faciem meam et indignātus sum;

et abiit vagus in **viā** **cordis** **suī**.

18 Viās eius vīdī et sānābō eum et redūcam eum

et reddam cōnsōlātiōnēs ipsī et lūgentibus eius.

19 Creō frūctum labiōrum pācem;

pācem **eī**, quī **longē** **est** et quī prope, dīxit Dominus,

et sānābō eum”.

20 Impiī autem quasi mare fervēns,

quod **quiēscere** nōn potest,

et redundant **flūctūs** eius in līmum et **lutum**.

21 Nōn **est** pāx impiīs, dīcit Deus meus.

## 58

1 Clāmā fortiter, nē cessēs;

quasi **tubā** exaltā **vōcem** tuam

et annūntiā **populō** meō **scelera** eōrum

et domuī Iācōb **peccāta** eōrum.

2 Mē etenim dē **diē** in diem quaerunt et scīre viās meās volunt,

quasi gēns, quae iūstitiam fēcerit

et iūdicium Deī **suī** nōn dērelīquerit.

Rogant mē iūdicia iūstitiae,

appropinquāre Deum volunt.

3 ”Quārē ieiūnāvimus, et nōn aspexistī,

humiliāvimus animam nostram, et nescīstī?”.

Ecce, in **diē** ieiūniī vestrī agitis **negōtia**

et omnēs operāriōs vestrōs opprimitis.

4 Ecce, ad **lītēs** et contentiōnēs **ieiūnātis**

et percutitis pugnō **impiē**.

Nōlīte ieiūnāre sīcut hodiē,

ut audiātur in excelsō clāmor vester.

5 Numquid tāle **est** ieiūnium, quod **elegī**,

diēs, quō homō afflīgit animam suam?

Numquid contorquēre quasi iuncum caput suum

et saccum et cinerem **sternere**?

Numquid istud vocābis ieiūnium

et diem acceptābilem Dominō?

6 **Nōnne** **hoc** **est** ieiūnium, quod **ēlēgī**:

**dissolvere** **vincula** **inīqua**,

**solvere** fūnēs **iugī**,

**dīmittere** eōs, quī **cōnfrāctī** sunt, līberōs,

et omne iugum **dīrumpere**?

7 **Nōnne** **frangere** ēsurientī pānem tuum,

et egēnōs, vagōs **indūcere** in domum?

Cum **vīderīs** nūdum, operī eum

et carnem tuam nē **dēspexerīs**.

8 Tunc ērumpet quasi **aurōra** lūmen tuum,

et sānātiō **tua** citius oriētur;

et anteībit faciem tuam **iūstitia** **tua**,

et **glōria** Dominī colliget tē.

9 Tunc invocābis, et Dominus exaudiet;

clāmābis, et **dīcet**: ”Ecce adsum”.

Sī **abstulerīs** dē **mediō** tuī iugum

et **dēsierīs** **extendere** digitum

et loquī inīquitātem;

10 sī **effūderīs** ēsurientī animam tuam

et animam afflīctam **satiāveris**,

oriētur in tenebrīs lūx **tua**,

et cālīgō **tua** erit sīcut merīdiēs.

11 Et tē dūcet Dominus semper,

et satiābit in locīs āridīs animam tuam

et ossa **tua** firmābit;

et **eris** quasi hortus irriguus

et sīcut fōns aquārum,

cuius nōn dēficient aquae.

12 Et reaedificābit gēns **tua** ruīnās antīquās;

fundāmenta generātiōnis et generātiōnis suscitābis:

et vocāberis restitūtor ruīnārum,

īnstaurātor viārum, ut habitentur.

13 Sī **āverteris** ā sabbatō pedem tuum,

facere **negōtia** **tua** in **diē** sānctō meō,

et **vocāverīs** sabbatum dēliciās

et diem Dominō sacrum glōriōsum;

et **glōrificāverīs** eum relinquēns viās tuās

et **negōtia** **tua** et sermōnēs tuōs,

14 tunc dēlectāberis super Dominō;

et vehī tē faciam super altitūdinēs terrae

et cibābō tē **hērēditātē** Iācōb patris tuī.

**Os** enim Dominī locūtum **est**.

## 59

1 Ecce nōn **est** **abbreviāta** **manus** Dominī,

ut salvāre nequeat,

neque **aggravāta** **est** **aurīs** eius,

ut nōn exaudiat;

2 sed inīquitātēs vestrae dīvīsērunt

inter vōs et Deum vestrum,

et **peccāta** **vestra** abscondērunt faciem eius

ā vōbīs, nē exaudīret.

3 **Manus** enim vestrae pollūtae sunt sanguine,

et digitī vestrī inīquitāte;

**labia** **vestra** **locūta** sunt mendācium,

et **linguā** **vestrā** inīquitātem fātur.

4 Nōn **est** quī invocet iūstitiam,

neque **est** quī iūdicet **vērē**;

cōnfīdunt in nihilō et loquuntur vānitātēs:

concēpērunt labōrem et peperērunt inīquitātem.

5 **Ōva** aspidum rumpunt

et tēlās arāneae texunt;

quī comēderit dē **ōvīs** eōrum, moriētur,

et, quod frāctum **est**, ērumpet in rēgulum.

6 Tēlae eōrum nōn erunt in vestīmentum,

neque operientur operibus **suīs**;

**opera** eōrum **opera** inīquitātis,

et facinora violentiae in manibus eōrum.

7 **Pedes** eōrum ad **malum** currunt

et festīnant, ut effundant sanguinem innocentem;

cōgitātiōnēs eōrum cōgitātiōnēs inīquitātis,

vastitās et contrītiō in viīs eōrum.

8 Viam **pācis** nesciērunt,

et nōn **est** iūdicium in gressibus eōrum;

sēmitae eōrum incurvātae sunt eīs:

**omnis**, quī calcat in eīs, ignōrat pācem.

9 Propter **hoc** ēlongātum **est** iūdicium ā nōbīs,

et nōn apprehendit nōs **iūstitiā**;

exspectāmus lūcem, et ecce tenebrae,

splendōrem, et in cālīgine ambulāmus.

10 Palpāmus sīcut caecī parietem

et quasi absque oculīs attrectāmus;

impēgimus merīdiē quasi in crepusculō,

inter sānōs quasi mortuī.

11 Rugīmus quasi ursī omnēs

et quasi columbae gementēs gemimus;

exspectāmus iūdicium, et nōn **est**,

salūtem, et **ēlongāta** **est** ā nōbīs.

12 Multiplicātae sunt enim inīquitātēs nostrae **cōram** tē,

et **peccāta** **nostra** respondent nōbīs;

quia **scelera** **nostra** nōbīscum,

et inīquitātēs nostrās cognōvimus:

13 peccāre et mentīrī contrā Dominum

et **recēdere** ā Deō nostrō,

loquī violentiam et trānsgressiōnem,

concipere et murmurāre dē **corde** verba mendāciī.

14 Et conversum **est** retrōrsum iūdicium,

et **iūstitiā** **longē** stat,

quia corruit in **platēā** **vēritās**,

et aequitās nōn potuit ingredī.

15 Et **facta** **est** **vēritās** in oblīviōnem,

et, quī recēdit ā **mālō**, spoliātur.

Et vīdit Dominus, et **malum** appāruit in oculīs eius,

quia nōn **est** iūdicium.

16 Et vīdit quia nōn **est** vir,

et aporiātus **est**, quia nōn **est** quī occurrat;

et salvāvit sibi brāchium suum,

et **iūstitiā** eius **ipsa** cōnfirmāvit eum.

17 **Indūtus** **est** **iūstitiā** ut **lōrīcā**,

et **galea** **salūtis** in **capite** eius;

**indūtus** **est** vestīmentīs ultiōnis

et operuit sē zēlō quasi palliō.

18 Secundum **opera** sīc retribuet:

īram hostibus **suīs**,

retribūtiōnem inimīcīs **suīs**,

īnsulīs vicem reddet.

19 Et timēbunt, quī ab **occidente**, **nōmen** Dominī,

et, quī ab ortū **sōlis**, glōriam eius,

cum vēnerit quasi fluvius violentus,

quem **spīritus** Dominī cōgit.

20 Et veniet prō **Sīōn** **redēmptor**

et eīs, quī redeunt ab inīquitāte in Iācōb,

dīxit Dominus.

21 **Hoc** foedus meum cum eīs,

dīxit Dominus:

”**Spīritus** meus, quī **est** super tē,

et verba **mea**, quae posuī in ōre tuō,

nōn recēdent dē ōre tuō

et dē ōre sēminis tuī

et dē ōre sēminis sēminis tuī,

dīxit Dominus, āmodo et usque in sempiternum”.

## 60

1 Surge, illūmināre, quia **venit** lūmen tuum,

et **glōria** Dominī super tē **orta** **est**.

2 Quia ecce tenebrae operient terram

et cālīgō **populōs**;

super tē autem oriētur Dominus,

et **glōria** eius in tē vidēbitur.

3 Et ambulābunt gentēs in lūmine tuō,

et **rēgēs** in splendōre **ortūs** tuī.

4 **Levā** in circuitū oculōs tuōs et vidē:

omnēs istī congregātī sunt, vēnērunt tibi;

fīliī tuī dē **longē** veniunt,

et fīliae tuae in ulnīs gestantur.

5 Tunc vidēbis et illūmināberis,

et palpitābit et dīlātābitur cor tuum,

quia cōnfluet ad tē multitūdō **maris**,

fortitūdō gentium veniet tibi;

6 inundātiō camēlōrum operiet tē,

dromedāriī Madian et Epha;

omnēs dē **Sabā** venient,

aurum et tūs dēferentēs

et laudem Dominī annūntiantēs.

7 Omne **pecūs** Cēdar congregābitur tibi,

arietēs Nabaioth ministrābunt tibi;

offerentur super plācābilī altārī meō,

et domum glōriae meae glōrificābō.

8 Quae sunt istae, quae ut nūbēs volant,

et quasi columbae ad fenestrās suās?

9 Mē enim īnsulae exspectābunt,

et in prīncipiō nāvēs Tharsis,

ut addūcant fīliōs tuōs dē **longē**,

argentum eōrum et aurum eōrum cum eīs,

nōminī Dominī Deī tuī et Sānctō Isrāēl,

quia glōrificāvit tē.

10 Et aedificābunt fīliī peregrīnōrum mūrōs tuōs,

et **rēgēs** eōrum ministrābunt tibi;

in indignātiōne enim **meā** percussī tē,

sed in benēplacitō meō misertus sum tuī.

11 Et aperientur portae tuae iūgiter,

**diē** ac nocte nōn claudentur,

ut afferātur ad tē fortitūdō gentium,

et **rēgēs** eārum addūcantur.

12 Gēns enim et rēgnum, quae nōn servierint tibi, perībunt,

et gentēs vastitāte vastābuntur.

13 **Glōria** **Libanī** ad tē veniet,

**cupressus**, ulmus et abiēs simul,

ad ōrnandum locum sānctuāriī meī;

et locum pedum meōrum glōrificābō.

14 Et venient ad tē curvī fīliī eōrum, quī humiliāvērunt tē,

et adōrābunt vestīgia pedum tuōrum omnēs, quī dētrahēbant tibi, et vocābunt tē Cīvitātem Dominī,

**Sīōn** Sānctī Isrāēl.

15 Prō eō quod fuistī **dērelicta** et **odiō** **habitā**,

et nōn erat quī per tē trānsīret,

pōnam tē in superbiam saeculōrum,

gaudium in generātiōnem et generātiōnem;

16 et sūgēs lac gentium

et **mamillā** rēgum lactāberis

et sciēs quia ego Dominus salvātor tuus,

et **redēmptor** tuus **Fortis** Iācōb.

17 Prō **aere** afferam aurum

et prō ferrō afferam argentum

et prō lignīs aes

et prō lapidibus ferrum;

et pōnam cūstōdēs tuōs pācem

et praepositōs tuōs iūstitiam.

18 Nōn audiētur **ultrā** **violentia** in **terrā** **tuā**,

vastitās et contrītiō in **terminīs** tuīs;

et vocābis Salūtem mūrōs tuōs

et portās tuās Laudem.

19 Nōn erit tibi amplius sōl ad lūcendum per diem,

nec splendor lūnae illūminābit tē,

sed erit tibi Dominus in lūcem sempiternam,

et Deus tuus in glōriam tuam.

20 Nōn **occīdet** **ultrā** sōl tuus,

et **lūna** **tua** nōn minuētur,

quia erit tibi Dominus in lūcem sempiternam,

et complēbuntur diēs **lūctūs** tuī.

21 **Populus** autem tuus omnēs iūstī;

in perpetuum hērēditābunt terram,

germen plantātiōnis meae,

opus **manūs** meae ad glōrificandum.

22 Minimus erit in mīlle,

et parvulus in gentem fortem.

Ego Dominus in tempore eius **subitō** faciam istud.

## 61

1 **Spīritus** Dominī Deī super mē,

eō quod ūnxerit Dominus mē;

ad annūntiandum **laeta** mānsuētīs mīsit mē,

ut medērer contrītīs **corde**

et praedicārem captīvīs līberātiōnem

et clausīs apertiōnem;

2 ut praedicārem annum plācābilem Dominō

et diem ultiōnis Deō nostrō;

ut cōnsōlārer omnēs lūgentēs,

3 ut pōnerem lūgentibus **Sīōn**

et darem eīs corōnam prō cinere,

oleum gaudiī prō lūctū,

pallium **laudis** prō spīritū maerōris.

Et vocābuntur Terebinthī iūstitiae,

plantātiō Dominī ad glōrificandum.

4 Et aedificābunt **dēserta** ā saeculō

et ruīnās antīquās ērigent

et īnstaurābunt cīvitātēs dēsertās,

dissipātās in generātiōne et generātiōne.

5 Et stābunt aliēnī et pāscent pecora **vestra**,

et fīliī peregrīnōrum agricolae et vīnitōrēs vestrī erunt;

6 vōs autem Sacerdōtēs Dominī vocābiminī,

Ministrī Deī nostrī **dīcētur** vōbīs;

fortitūdinem gentium comedētis

et in **glōriā** eārum superbiētis.

7 Prō cōnfūsiōne eōrum duplicī

et **ignōminiā** laudābunt partem suam;

proptereā in **terrā** **sua** duplicia possidēbunt,

**laetitia** **sempiterna** erit eīs.

8 Quia ego Dominus dīligēns iūdicium,

**odiō** habēns **rapīnam** et inīquitātem;

et dabō opus eōrum in vēritāte

et foedus perpetuum feriam eīs.

9 Et sciētur in gentibus sēmen eōrum,

et germen eōrum in **mediō** **populōrum**;

omnēs, quī vīderint eōs, cognōscent illōs,

quia istī sunt sēmen, cui benedīxit Dominus.

10 Gaudēns gaudēbō in Dominō,

et exsultābit **anima** **mea** in Deō meō,

quia induit mē vestīmentīs **salūtis**

et indūmentō iūstitiae **circumdēdit** mē,

quasi spōnsum decorātum **corōna**

et quasi spōnsam ōrnātam monīlibus **suīs**.

11 Sīcut enim **terra** prōfert germen suum,

et sīcut hortus sēmen suum germinat,

sīc Dominus Deus germinābit iūstitiam

et laudem **cōram** ūniversīs gentibus.

## 62

1 Propter **Sīōn** nōn tacēbō

et propter Ierusālem nōn

quiēscam,

dōnec ēgrediātur ut splendor **iūstitiā** eius,

et salūs eius ut **lampas** accendātur.

2 Et vidēbunt gentēs iūstitiam tuam,

et cūnctī **rēgēs** glōriam tuam;

et vocāberis nōmine novō,

quod **os** Dominī nōminābit.

3 Et **eris** **corōna** glōriae in manū Dominī,

et **diadēma** rēgnī in manū Deī tuī.

4 Nōn vocāberis **ultrā** **Dērelicta**,

et **terra** **tua** nōn vocābitur amplius **Dēsōlāta**;

sed vocāberis Benēplacitum meum in **eā**,

et **terra** **tua** **Nūpta**,

quia complacuit Dominō in tē,

et **terra** **tua** erit **nūpta**.

5 Nam ut **iuvenis** uxōrem dūcit virginem,

**ita** dūcent tē fīliī tuī;

ut gaudet **spōnsus** super spōnsam,

**ita** gaudēbit super tē Deus tuus.

6 Super mūrōs tuōs, Ierusālem, cōnstituī cūstōdēs;

**tōtā** **diē** et **tōtā** nocte, in perpetuō nōn tacēbunt.

Quī commonētis Dominum, nē taceātis

7 et nē dētis silentium **eī**,

dōnec stabiliat et dōnec pōnat Ierusālem

laudem in **terrā**.

8 Iūrāvit Dominus in **dexterā** **suā**

et in brāchiō fortitūdinis suae:

”Nōn dabō trīticum tuum **ultrā**

cibum inimīcīs tuīs,

neque bibent fīliī aliēnī

vīnum tuum, in quō labōrāstī.

9 Quia, quī collēgerint illud, comedent

et laudābunt Dominum;

et, quī vīndēmiam fēcerint,

illud bibent in ātriīs sānctuāriī meī.

10 **Trānsīte**, **trānsitē** per portās,

**parātē** viam **populō**.

Sternite, sternite sēmitam, ēligite lapidēs,

**ēlevāte** signum ad **populōs**”.

11 Ecce Dominus audītum fēcit in extrēmīs terrae:

”Dīcite fīliae **Sīōn**:

Ecce salūs **tua** **venit**,

ecce mercēs eius cum eō,

et praemium eius **cōram** illō.

12 Et vocābunt eōs **Populus** sānctus,

Redēmptī ā Dominō;

tū autem vocāberis **Quaesīta**,

Cīvitās nōn **dērelicta**”.

## 63

1 ”**Quis** **est** iste, quī **venit** dē Edom,

tīnctīs vestibus dē Bosrā?

Iste fōrmōsus in **stolā** **suā**,

gradiēns in multitūdine fortitūdinis suae”.

”Sum ego, quī loquor iūstitiam,

potēns ad salvandum”.

2 ”Quārē ergō rubrum **est** indūmentum tuum,

et vestīmenta **tua** sīcut **calcantīs** in torculārī?”.

3 ”Torcular calcāvī **sōlus**,

et dē gentibus nōn erat vir mēcum;

calcāvī eōs in furōre meō

et conculcāvī eōs in **īrā** **meā**.

Et **aspersus** **est** sanguis eōrum super vestīmenta **mea**,

et omnia indūmenta **mea** inquināvī.

4 Diēs enim ultiōnis in **corde** meō,

annus redēmptiōnis meae **venit**.

5 Circumspexī, et nōn erat auxiliātor,

mīrātus sum, et nōn fuit quī adiuvāret;

et salvāvit mihi brāchium meum,

et indignātiō **mea** **ipsa** **auxiliāta** **est** mihi.

6 Et conculcāvī **populōs** in furōre meō

et contrīvī eōs in indignātiōne **meā**

et effūdī in terram sanguinem eōrum”.

7 Miserātiōnum Dominī recordābor,

laudum Dominī

super omnibus, quae reddidit nōbīs Dominus,

et super multitūdinem bonōrum domuī Isrāēl,

quae largītus **est** eīs secundum misericordiās suās

et secundum multitūdinem miserātiōnum suārum.

8 Et dīxit: ”Vērumtamen **populus** meus **est**,

fīliī, quī nōn dēlūdent”;

et **factus** **est** eīs salvātor.

9 In omnī trībulātiōne eōrum nōn lēgātus neque angelus,

sed ipse salvāvit eōs.

In dīlēctiōne **suā** et in **indulgentiā** **suā**

ipse redēmit eōs

et sustulit eōs et portāvit eōs

cūnctīs diēbus saeculī.

10 Ipsī autem ad īrācundiam prōvocāvērunt

et afflīxērunt spīritum sānctitātis eius;

et conversus **est** eīs in inimīcum

et ipse dēbellāvit eōs.

11 Et **recordātus** **est** diērum antīquōrum,

Moȳsī et **populī** **suī**.

**Ubi** **est** quī ēdūxit eōs dē marī

cum pāstōre gregis **suī**?

**Ubi** **est** quī posuit in **mediō** eius

spīritum sānctitātis suae?

12 Quī addūxit ad dexteram Moȳsī

brāchium maiestātis suae,

quī scidit aquās ante eōs,

ut faceret sibi **nōmen** sempiternum,

13 quī dēdūxit eōs per abyssōs

quasi equum per dēsertum, et nōn impingēbant?

14 Sīcut armentum, quod dēscendit per **vallem**,

**spīritus** Dominī fēcit eōs **quiēscere**;

sīc condūxistī **populum** tuum,

ut facerēs tibi **nōmen** glōriae.

15 Attende dē caelō et vidē

dē habitāculō sānctō tuō et glōriae tuae;

ubi **est** zēlus tuus et fortitūdō **tua**?

Commōtiō vīscerum tuōrum et misericordiae tuae

super mē continuērunt sē.

16 Tū enim pater noster.

Ābrahām[\*][abraham] enim nescit nōs,

et Isrāēl ignōrat nōs;

tū, Domine, pater noster,

**redēmptor** noster: ā saeculō **nōmen** tuum.

17 Quārē errāre nōs fēcistī, Domine, dē viīs tuīs,

indūrāstī cor nostrum, nē timērēmus tē?

**Convertere** propter servōs tuōs,

**tribūs** **hērēditātis** tuae.

18 Brevī tempore hērēditāvērunt **populum** sānctum tuum,

hostēs nostrī conculcāvērunt sānctuārium tuum.

19 Factī sumus ā saeculō,

cum nōn dominārēris nostrī,

neque invocārētur **nōmen** tuum super nōs.

Utinam dīrumperēs caelōs et dēscenderēs!

Ā faciē **tua** montēs dēfluerent.

## 64

1 Sīcut **ignis** succendit sarmenta,

aquam ēbullīre facit **ignis**,

ut nōtum faciās **nōmen** tuum inimīcīs tuīs,

ā faciē **tua** gentēs turbentur,

2 cum **fēcerīs** mīrābilia,

quae nōn spērābāmus.

Dēscendistī, et ā faciē **tua** montēs dēflūxērunt.

3 Ā saeculō nōn audiērunt, neque aurēs percēpērunt;

oculus nōn vīdit Deum, absque tē,

quī operārētur prō spērantibus in eum.

4 Occurris laetantī, facientī iūstitiam

et hīs, quī in viīs tuīs recordantur tuī.

Ecce tū īrātus **es**, et peccāvimus;

in ipsīs ā saeculō nōs salvābimur.

5 Et factī sumus ut immundus omnēs nōs,

et quasi pannus inquinātus ūniversae iūstitiae nostrae;

et marcuimus quasi folium ūniversī,

et inīquitātēs nostrae quasi ventus abstulērunt nōs.

6 Nōn **est** quī invocet **nōmen** tuum,

quī cōnsurgat et adhaereat tibi,

quia abscondistī faciem tuam ā nōbīs

et dissolvistī nōs in manū inīquitātis nostrae.

7 Et nunc, Domine, pater noster **es** tū,

nōs vērō **lutum**; et fictor noster tū,

et **opera** manuum tuārum omnēs nōs.

8 Nē īrāscāris, Domine, nimis

et nē **ultrā** **meminerīs** inīquitātis;

ecce, respice: **populus** tuus omnēs nōs.

9 Urbēs sānctitātis tuae factae sunt in dēsertum,

**Sīōn** **dēserta** **facta** **est**,

Ierusālem **dēsōlāta** **est**.

10 **Domus** sānctitātis nostrae et glōriae nostrae,

ubi laudāvērunt tē patrēs nostrī,

**facta** **est** in exustiōnem **ignis**,

et omnia dēsīderābilia **nostra** **versa** sunt in ruīnās.

11 Numquid super hīs continēbis tē, Domine,

tacēbis et afflīgēs nōs vehementer?

## 65

1 ”**Quaesītus** sum ab hīs, quī nōn cōnsulēbant mē,

**inventus** sum ab hīs, quī nōn quaerēbant mē.

Dīxī: “Ecce ego, ecce ego!”

ad gentem, quae nōn invocābat **nōmen** meum.

2 Expandī **manūs** meās **tōtā** **diē**

ad **populum** rebellem,

quī graditur in **viā** nōn **bona**

post cōgitātiōnēs suās;

3 **populus**, quī ad īrācundiam prōvocat mē

ante faciem meam semper,

quī immolant in hortīs

et sacrificant super **laterēs**,

4 quī **morantur** in sepulcrīs

et in locīs occultīs pernoctant,

quī comedunt carnem suillam

et iūs abōminābile in **vāsīs** eōrum,

5 quī dīcunt: “Recēde!

Nōn appropinquēs mihi, quia sānctificārem tē”.

Istī fūmus sunt in nāribus meīs,

**ignis** ārdēns **tōtā** **diē**.

6 Ecce scrīptum **est** **cōram** mē;

nōn tacēbō, sed retribuam,

et retribuam in **sinum** eōrum

7 inīquitātēs vestrās et inīquitātēs patrum vestrōrum

simul, dīcit Dominus,

quī sacrificāvērunt super montēs

et super collēs exprobrāvērunt mihi;

et remētiar opus eōrum prīmō

in sinū eōrum”.

8 Haec dīcit Dominus:

”Quōmodo sī inveniātur mustum in botrō

et **dīcātur**: “Nē dissipēs illud,

quoniam benedictiō **est** in eō”,

sīc faciam propter servōs meōs,

ut nōn disperdam **tōtum**.

9 Et ēdūcam dē Iācōb sēmen

et dē **Iūdā** **possidentem** montēs meōs;

et hērēditābunt terram ēlēctī meī,

et servī meī habitābunt ibi.

10 Et erit Sarōn in **pāscuā** gregum,

et **vallis** Achor in cubīle armentōrum

**populō** meō, quī quaesiērunt mē.

11 Vōs autem, quī dērelinquitis Dominum,

quī oblīvīsciminī montem sānctum meum,

quī pōnitis Gad mēnsam

et amphoram **implētis** Mēnī,

12 numerābō vōs in gladiō,

et omnēs in caede corruētis;

prō eō quod vocāvī, et nōn respondistis,

**locūtus** sum, et nōn audīstis,

sed fēcistis **mālum** in oculīs meīs

et, quod displicet mihi, ēlēgistis”.

13 Propter **hoc** haec dīcit Dominus Deus:

”Ecce servī meī comedent,

et vōs ēsuriētis;

ecce servī meī bibent,

et vōs sitiētis;

ecce servī meī laetābuntur,

et vōs cōnfundēminī;

14 ecce servī meī laudābunt in exsultātiōne **cordis**,

et vōs clāmābitis prae dolōre **cordis**

et prae contrītiōne **spīritūs** ululābitis.

15 Et relinquētis **nōmen** vestrum

in iūrāmentum ēlēctīs meīs:

“Interficiat tē Dominus Deus”;

et servōs suōs vocābit nōmine aliō.

16 Quīcumque benedīcit sibi in **terrā**,

benedīcet sibi in Deō Āmēn;

et, quīcumque iūrat in **terrā**,

iūrābit in Deō Āmēn;

quia oblīviōnī trādentur angustiae priōrēs,

et quia abscondentur ab oculīs meīs.

17 Ecce enim ego creō

caelōs novōs et terram novam,

et nōn erunt in **memoriā** priōra

et nōn ascendent super cor.

18 Sed gaudēbunt et exsultābunt usque in sempiternum

in hīs, quae ego creō,

quia ecce ego creō Ierusālem exsultātiōnem

et **populum** eius gaudium.

19 Et exsultābō in Ierusālem

et gaudēbō in **populō** meō,

et nōn audiētur in **eā** **ultrā**

vōx **flētūs** et vōx clāmōris.

20 Nōn erit ibi amplius īnfāns diērum

et senex, quī nōn impleat diēs suōs.

Quoniam puer erit,

quī centēnārius moriātur;

et, quī nōn attingat centum annōs,

maledictus erit.

21 Et aedificābunt domōs et habitābunt

et plantābunt vīneās et comedent **frūctūs** eārum.

22 Nōn aedificābunt, ut **alius** habitet,

nōn plantābunt, ut **alius** comedat:

secundum enim diēs lignī erunt diēs **populī** meī,

et operibus manuum suārum diū fruentur ēlēctī meī.

23 Nōn labōrābunt frūstrā

neque generābunt in interitum repentīnum,

quia sēmen benedictōrum erunt Dominī,

et nepōtēs eōrum cum eīs.

24 Eritque: antequam clāment, ego respondēbō;

adhūc illīs loquentibus, ego exaudiam.

25 Lupus et agnus pāscentur simul,

et **leō** sīcut bōs comedet paleās,

et serpentī pulvis **pānis** eius.

Nōn nocēbunt neque **occīdent**

in omnī monte sānctō meō”,

dīcit Dominus.

## 66

1 Haec dīcit Dominus:

”Caelum thronus meus,

**terra** autem scabellum pedum meōrum.

Quae **ista** **domus**, quam aedificābitis mihi,

et **quis** iste locus **quiētis** meae?

2 Omnia haec **manus** **mea** fēcit,

et **mea** sunt **ūniversa** **ista**,

dīcit Dominus.

Ad hunc autem respiciam,

ad pauperculum et contrītum spīritū

et trementem sermōnēs meōs.

3 Quī immolat bovem, interficit **virum**;

quī sacrificat ovem, excerebrat canem;

quī offert oblātiōnem, **īdem**que sanguinem suillum;

quī adolet incēnsum, benedīcit īdōlō.

Sīcut istī ēlēgērunt viās suās,

et in abōminātiōnibus **suīs** **anima** eōrum dēlectātur,

4 sīc ego ēligam **malam** sortem eōrum

et, quae timēbant, addūcam eīs;

quia vocāvī, et nōn erat quī respondēret,

**locūtus** sum, et nōn audiērunt

fēcēruntque **mālum** in oculīs meīs

et, quod displicet mihi, ēlēgērunt”.

5 **Audīte** verbum Dominī,

quī tremitis ad verbum eius.

Dīxērunt frātrēs vestrī odientēs vōs

et abicientēs vōs propter **nōmen** meum:

”Glōriam suam manifestet Dominus,

ut videāmus laetitiam vestram”;

ipsī autem cōnfundentur.

6 Vōx clāmōris dē cīvitāte,

vōx dē templō,

vōx Dominī

**reddentis** retribūtiōnem inimīcīs **suīs**.

7 Antequam parturīret, peperit;

antequam venīret **partus** eius, peperit masculum.

8 **Quis** audīvit umquam tāle?

Et **quis** vīdit huic simile?

Numquid oritur **terra** in **diē** **ūnā**,

aut pariētur gēns in mōmentō?

Quia parturīvit, iam peperit **Sīōn** fīliōs suōs.

9 ”Numquid aperiam uterum et **pārēre** nōn faciam?”,

dīcit Dominus.

”Aut ego, quī **pārēre** faciō, uterum claudam?”,

ait Deus tuus.

10 Laetāminī cum Ierusālem et **exsultātē** in **eā**,

omnēs, quī dīligitis eam;

gaudēte cum **eā** gaudiō,

ūniversī, quī lūgēbātis super eam,

11 ut sūgātis et repleāminī

ab ūbere cōnsōlātiōnis eius,

ut mulgeātis et dēliciīs affluātis

ex ūberibus glōriae eius.

12 Quia haec dīcit Dominus:

”Ecce ego dīrigam ad eam quasi fluvium pācem

et quasi torrentem inundantem glōriam gentium.

Sūgētis, in ulnīs portābiminī,

et super genua blandientur vōbīs.

13 Quōmodo sī quem māter cōnsōlātur,

**ita** ego cōnsōlābor vōs;

et in Ierusālem cōnsōlābiminī.

14 Vidēbitis, et gaudēbit cor vestrum,

et ossa **vestra** quasi **herbā** germinābunt,

et manifestābitur **manus** Dominī in servīs eius,

et indignābitur inimīcīs **suīs**.

15 Quia ecce Dominus in igne veniet,

et quasi turbō quadrīgae eius,

**reddere** in indignātiōne furōrem suum

et increpātiōnem suam in **flammā** **ignis**;

16 quia in igne Dominus dīiūdicābit

et in gladiō suō omnem carnem,

et multiplicābuntur interfectī ā Dominō.

17 Quī sānctificantur et pūrificantur, ut ingrediantur

in hortōs post aliquem stantem in **mediō**,

quī comedunt carnem suillam

et abōminātiōnem et mūrem,

simul cōnsūmentur,

dīcit Dominus.

18 Ego autem cognōscēns **opera** eōrum et cōgitātiōnēs eōrum veniam, ut congregem omnēs gentēs et linguās; et venient et vidēbunt glōriam meam.

19 Et pōnam in eīs signum et mittam ex eīs, quī salvātī fuerint, ad gentēs in Tharsīs, Phut, Lud, Mosoch, Rōs, Thubal et Iavan, ad īnsulās longinquās, ad eōs, quī nōn audiērunt dē mē et nōn vīdērunt glōriam meam, et annūntiābunt glōriam meam gentibus;

20 et addūcent omnēs frātrēs vestrōs dē cūnctīs gentibus oblātiōnem Dominō, in equīs et in quadrīgīs et in lectīcīs et in mūlīs et in dromedāriīs, ad montem sānctum meum Ierusālem, dīcit Dominus: quōmodo sī īnferant fīliī Isrāēl oblātiōnem in vāse mundō in domum Dominī.

21 Et assūmam ex eīs in sacerdōtēs et Lēvītās, dīcit Dominus.

22 Quia sīcut caelī **novī**

et **terra** **nova**, quae ego faciam,

stābunt **cōram** mē,

dīcit Dominus,

sīc stābit sēmen vestrum et **nōmen** vestrum.

23 Et erit: ūnō**quoque** novilūniō

et quōvīs sabbatō

veniet **omnis** **carō**, ut adōret **cōram** faciē **meā**,

dīcit Dominus.

24 Et ēgredientur et vidēbunt cadāvera **virōrum**,

quī praevāricātī sunt in mē;

nam **vermis** eōrum nōn moriētur,

et **ignis** eōrum nōn exstinguētur,

et erunt abōminātiōnī omnī carnī”.

[abraham]: <Ambiguous Forms.md#abraham>
