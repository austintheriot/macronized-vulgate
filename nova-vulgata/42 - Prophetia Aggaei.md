# **PROPHĒTĪA** AGGAĒĪ

[1](#1) [2](#2)

## 1

1 In annō secundō **Darīī** **rēgis**, in **mēnse** sextō, in **diē** **prīmā** **mēnsīs**, factum **est** verbum Dominī in manū Aggaēī prophētae ad Zorobabel fīlium Salathiel ducem Iūdae et ad Iesuā fīlium Iosedec sacerdōtem magnum dīcēns:

2 ”Haec ait Dominus exercituum dīcēns: **Populus** iste dīcit: “Nōndum **venit** tempus **domūs** Dominī aedificandae””.

3 Et factum **est** verbum Dominī in manū Aggaēī prophētae dīcēns:

4 ”Numquid tempus vōbīs **est**, ut habitētis in domibus laqueātīs, et **domus** **ista** **dēserta**?

5 Et nunc haec dīcit Dominus exercituum: Pōnite **corda** **vestra** super viās vestrās:

6 sēmināstis multum et intulistis **parum**, comēdistis et nōn **estis** satiātī, bibistis et nōn **estis** inēbriātī, operuistis vōs et nōn **estis** calefactī, et, quī prō mercēde operātus **est**, mīsit eam in sacculum pertūsum.

7 Haec dīcit Dominus exercituum: Pōnite **corda** **vestra** super viās vestrās.

8 Ascendite in montem, **portātē** lignum et **aedificātē** domum, et **acceptābilis** mihi erit et glōrificābor, dīcit Dominus.

9 Respexistis ad amplius, et ecce factum **est** minus; et intulistis in domum, et exsufflāvī illud. Quam ob causam?, dīcit Dominus exercituum. Quia **domus** **mea** **dēserta** **est**, et vōs **festīnātis** ūnusquisque in domum suam.

10 Propter **hoc** super vōs prohibitī sunt caelī, nē darent rōrem, et **terra** **prohibita** **est**, nē daret frūctum suum.

11 Et vocāvī siccitātem super terram et super montēs et super trīticum et super vīnum et super oleum et, quaecumque prōfert humus, et super hominēs et super iūmenta et super omnem labōrem manuum”.

12 Et audīvit Zorobabēl fīlius Salathiel et Iesua fīlius Iosedec sacerdōs magnus et omnēs reliquiae **populī** **vōcem** Dominī Deī **suī** et verba Aggaēī prophētae, sīcut mīsit eum Dominus Deus eōrum ad ipsōs; et timuit **populus** ā faciē Dominī.

13 Et dīxit Aggaeus nūntius Dominī secundum mandātum Dominī **populō** dīcēns: ”Ego vōbīscum, dīcit Dominus”.

14 Et suscitāvit Dominus spīritum Zorobabel fīliī Salathiel **ducis** Iūdae et spīritum Iesua fīliī Iosedec **sacerdōtis** magnī et spīritum reliquōrum omnium dē **populō**; et ingressī sunt et faciēbant opus in domō Dominī exercituum Deī **suī**.

15 In **diē** **vīcēsimā** et **quārta** **mēnsis**, in sextō **mēnse**, in annō secundō **Darīī** **rēgis**.

## 2

1 In septimō **mēnse**, **vīcēsima** et **prīma** **mēnsis**, factum **est** vēr bum Dominī in manū Aggaēī prophētae dīcēns:

2 ”**Loquēre** ad Zorobabel fīlium Salathiel ducem Iūdae et ad Iesuā fīlium Iosedec sacerdōtem magnum et ad reliquōs **populī** dīcēns:

3 **Quis** in vōbīs **est** dērelictus, quī vīdit domum istam in **glōriā** **suā** **prīma**? Et quid vōs vidētis eam nunc? Numquid nōn **ita** **est** quasi nōn sit in oculīs vestrīs?

4 Sed et nunc cōnfortāre, Zorobabēl, dīcit Dominus, et cōnfortāre, Iesua fīlī Iosedec sacerdōs **magne**, et cōnfortāre, **omnis** **popule** terrae, dīcit Dominus exercituum; et facite, quoniam ego vōbīscum sum, dīcit Dominus exercituum.

5 Verbum quod pepigī vōbīscum, cum ēgrederēminī dē **terrā** Aegyptī, et **spīritus** meus stat in **mediō** vestrum; nōlīte timēre.

6 Quia haec dīcit Dominus exercituum: Adhūc ūnum modicum **est**, et ego commovēbō caelum et terram et mare et āridam.

7 Et movēbō omnēs gentēs, et venient thēsaurī cūnctārum gentium, et implēbō domum istam **glōria**, dīcit Dominus exercituum.

8 Meum **est** argentum et meum **est** aurum, dīcit Dominus exercituum.

9 Maior erit **glōria** **domūs** istīus **novissima** plūs quam **prīma**, dīcit Dominus exercituum; et in locō istō dabō pācem, dīcit Dominus exercituum”.

10 In **vīcēsimā** et **quārta** nōnī **mēnsis**, in annō secundō **Dārīī**, factum **est** verbum Dominī ad Aggaeum prophētam dīcēns:

11 ”Haec dīcit Dominus exercituum: Interrogā sacerdōtēs lēgem dīcēns:

12 Sī tulerit homō carnem sānctificātam in **ōra** vestīmentī **suī** et tetigerit dē summitāte eius pānem aut pulmentum aut vīnum aut oleum aut omnem cibum, numquid sānctificābitur?”. Respondentēs autem sacerdōtēs dīxērunt: ”Nōn”.

13 Et dīxit Aggaeus: ”Sī tetigerit pollūtus cadāvere omnia haec, numquid contāminābuntur?”. Et respondērunt sacerdōtēs et dīxērunt: ”Contāminābuntur”.

14 Et respondit Aggaeus et dīxit: ”Sīc **populus** iste et sīc gēns **ista** ante faciem meam, dīcit Dominus, et sīc omne opus manuum eōrum et omnia, quae offerunt ibi, **contāmināta** sunt.

15 Et nunc pōnite **corda** **vestra** ā **diē** hāc et suprā: Antequam pōnerētur **lapis** super lapidem in templō Dominī,

16 quid fuistis? Cum accēderētis ad acervum vīgintī modiōrum, erant decem; cum intrārētis ad torcular, ut haurīrētis quīnquāgintā lagēnās, erant vīgintī.

17 Percussī vōs āriditāte et rūbīgine et grandine omnia **opera** manuum vestrārum, et nōn fuit in vōbīs quī reverterētur ad mē, dīcit Dominus.

18 Pōnite **corda** **vestra** ex **diē** **ista** et in futūrum, ā **diē** **vīcēsimā** et **quārta** nōnī **mēnsis**, ā **diē**, **quā** fundāmenta **iacta** sunt templī Dominī, pōnite super cor vestrum.

19 Numquid adhūc sēmen in horreō **est**, et adhūc **vīnea** et **fīcus** et mālogrānātum et lignum olīvae nōn portāvit frūctum? Ex **diē** hāc **benedīcam**”.

20 Et factum **est** verbum Dominī secundō ad Aggaeum in **vīcēsimā** et **quārta** **mēnsis** dīcēns:

21 ”**Loquēre** ad Zorobabel ducem Iūdae dīcēns: Ego movēbō caelum pariter et terram

22 et subvertam solium rēgnōrum et conteram fortitūdinem rēgnōrum gentium et subvertam quadrīgam et ascēnsōrēs eius; et dēscendent equī et ascēnsōrēs eōrum, ūnusquisque **percussus** gladiō frātris **suī**.

23 In **diē** illō, dīcit Dominus exercituum, assūmam tē, Zorobabel fīlī Salathiel, **servē** meus, dīcit Dominus, et pōnam tē quasi signāculum, quia tē **ēlēgī**”, dīcit Dominus exercituum.


