# **PROPHĒTĪA** EZECHIĒLIS

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24) [25](#25) [26](#26)

[27](#27) [28](#28) [29](#29) [30](#30) [31](#31) [32](#32) [33](#33) [34](#34) [35](#35) [36](#36) [37](#37) [38](#38) [39](#39) [40](#40) [41](#41) [42](#42) [43](#43) [44](#44) [45](#45) [46](#46) [47](#47) [48](#48)

## 1

1 Et factum **est** in trīcēsimō annō, in quārtō **mēnse**, in **quīntā** **mēnsīs**, cum essem in **mediō** captīvōrum iuxtā fluvium Chobar, apertī sunt caelī, et vīdī vīsiōnēs Deī.

2 In **quīntā** **mēnsīs**, ipse **est** annus quīntus trānsmigrātiōnis **rēgis** Ioachin,

3 factum **est** verbum Dominī ad Ezechiēlem fīlium Buzi, sacerdōtem, in **terrā** Chaldaeōrum secus flūmen Chobar, et **facta** **est** super eum ibi **manus** Dominī.

4 Et vīdī: et ecce ventus turbinis veniēbat ab aquilōne et nūbēs **magna** et **ignis** conglobātus, et splendor in circuitū eius, et dē **mediō** eius quasi speciēs ēlectrī, id **est** dē **mediō** **ignis**;

5 et ex **mediō** eius similitūdō quattuor animālium, et **hic** **aspectus** eōrum: similitūdō hominis erat eīs.

6 Quattuor faciēs ūnī et quattuor pennae ūnī;

7 **pedēs** eōrum **pedēs** rēctī, et **planta** **pedis** eōrum quasi **planta** **pedis** vitulī, et scintillābant quasi **aspectus** **āeris** **candentis**.

8 Et **manūs** hominis erant sub pennīs eōrum in quattuor partibus. Faciēs autem et pennae illōrum quattuor:

9 iūnctae erant pennae eōrum **altera** ad alteram; nōn revertēbantur, cum incēderent, sed ūnumquodque ante faciem suam gradiēbātur.

10 Similitūdō autem **vultūs** eōrum: faciēs hominis et faciēs leōnis ā dextrīs ipsōrum quattuor, faciēs autem **bovis** ā sinistrīs ipsōrum quattuor et faciēs aquilae ipsōrum quattuor.

11 Et pennae eōrum extentae dēsuper; duae pennae singulōrum iungēbantur, et duae tegēbant **corpora** eōrum.

12 Et ūnumquodque **cōram** faciē **suā** ambulābat: ubi erat **impetus** **spīritus**, illūc gradiēbantur nec revertēbantur, cum ambulārent.

13 Et in **mediō** animālium, **aspectus** quasi carbōnum **ignis** ārdentium, quasi **aspectus** lampadārum discurrentium in **mediō** animālium; et splendor erat **ignis**, et dē igne fulgur ēgrediēns.

14 Et animālia ībant et revertēbantur in similitūdinem **fulguris** **coruscantis**.

15 Cumque aspicerem animālia, appāruit **rotā** **ūnā** super terram iuxtā **singula** animālia.

16 Et **aspectus** rotārum et opus eārum quasi speciēs chrȳsolithī, et **ūna** similitūdō ipsārum quattuor; et **aspectūs** eārum et **opera**, quasi sit **rota** in **mediō** rotae.

17 Per quattuor partēs eārum euntēs ībant et nōn revertēbantur, cum ambulārent.

18 Canthīs autem eārum erat altitūdō et **horribilis** **aspectus**; et canthī eārum erant oculīs plēnī in circuitū ipsārum quattuor.

19 Cumque ambulārent animālia, ambulābant pariter et rotae iuxtā **ea**; et cum ēlevārentur animālia dē **terrā**, ēlevābantur simul et rotae.

20 Quōcumque impellēbat **spīritus** ut īrent, ībant, et rotae pariter **levābantur** sequentēs eum; **spīritūs** enim animālium erat in rotīs.

21 Cum euntibus ībant et cum stantibus stābant; et cum **ēlevātīs** ā **terrā** pariter ēlevābantur, et rotae sequentēs **ea**, quia **spīritus** animālium erat in rotīs.

22 Et similitūdō super **capita** animālium firmāmentī quasi **aspectus** crystallī **horribilis** et extentī super **capita** eōrum dēsuper.

23 Sub firmāmentō autem pennae eōrum rēctae **altera** ad alteram; ūnumquodque duābus **ālīs** vēlābat corpus suum.

24 Et audiēbam **sonum** ālārum quasi **sonum** aquārum multārum, quasi **sonum** **Omnipotentīs**: cum ambulārent, erat **strepitus** vehemēns ut **sonus** castrōrum; cumque stārent, dēmittēbantur pennae eōrum.

25 Nam cum fieret vōx suprā firmāmentum, quod erat super caput eōrum, stābant et submittēbant **ālās** suās.

26 Et super firmāmentum, quod erat imminēns **capitī** eōrum, quasi **aspectus** lapidis sapphīrī similitūdō thronī; et super similitūdinem thronī similitūdō quasi **aspectus** hominis dēsuper.

27 Et vīdī quasi speciem ēlectrī, velut aspectum **ignis** per circuitum ab aspectū lumbōrum eius et dēsuper; et ab aspectū lumbōrum eius usque deorsum vīdī quasi speciem **ignis** **splendentis** in circuitū.

28 Velut **aspectus** **arcus**, cum fuerit in nūbe in **diē** pluviae: sīc erat **aspectus** splendōris per gȳrum. Haec **vīsiō** similitūdinis glōriae Dominī. Et vīdī et **cecidī** in faciem meam et audīvī **vōcem** **loquentis**.

## 2

1 Et dīxit ad mē: ”Fīlī hominis, stā super **pedēs** tuōs, et loquar tēcum”.

2 Et **ingressus** **est** in mē **spīritus**, postquam **locūtus** **est** mihi et statuit mē suprā **pedēs** meōs, et audīvī loquentem ad mē

3 et dīcentem: ”Fīlī hominis, mittō ego tē ad fīliōs Isrāēl, ad gentēs apostātrīcēs, quae recessērunt ā mē; ipsī et patrēs eōrum praevāricātī sunt in mē usque ad diem hanc.

4 Et fīliī **dūrā** faciē et obstinātō **corde** sunt, ad quōs ego mittō tē; et **dīcēs** ad eōs: Haec dīcit Dominus Deus.

5 Ipsī sīve audiant, sīve contemnant — quoniam **domus** exasperāns **est** — sciant tamen quia **prophēta** fuerit in **mediō** eōrum.

6 Tū ergō, fīlī hominis, nē timeās eōs neque sermōnēs eōrum metuās, etsī carduī et spīnae tē circumdant, et cum scorpiōnibus habitās. Verba eōrum nē timeās et **vultūs** eōrum nē formīdēs, quia **domus** exasperāns **est**.

7 **Loquēris** ergō verba **mea** ad eōs, sīve audiant, sīve contemnant, quoniam exasperantēs sunt.

8 Tū autem, fīlī hominis, audī, quaecumque loquor ad tē, et nōlī **esse** exasperāns, sīcut **domus** exasperātrīx **est**; aperī **os** tuum et comede, quaecumque ego dō tibi”.

9 Et vīdī: et ecce **manūs** **missa** ad mē, in **quā** erat involūtus **liber**; et expandit illum **cōram** mē, quī erat **scrīptus** intus et **foris**, et scrīptae erant in eō lāmentātiōnēs et **gemitūs** et vae.

## 3

1 Et dīxit ad mē: ”Fīlī hominis, quodcumque **invēnerīs**, comede; comede volūmen istud et vādēns **loquere** ad fīliōs Isrāēl”.

2 Et aperuī **os** meum, et cibāvit mē volūmine illō

3 et dīxit ad mē: ”Fīlī hominis, venter tuus comedet, et vīscera **tua** complēbuntur volūmine istō, quod ego dō tibi”. Et **comēdī** illud, et factum **est** in ōre meō sīcut mel dulce.

4 Et dīxit ad mē: ”Fīlī hominis, **vāde** ad domum Isrāēl et **loqueris** verba **mea** ad eōs.

5 Nōn enim ad **populum** **profundī** sermōnis et ignōtae linguae tū **mitteris**, ad domum Isrāēl;

6 neque ad **populōs** multōs **profundī** sermōnis et ignōtae linguae, quōrum nōn possīs audīre sermōnēs; et sī ad illōs mitterēris, ipsī audīrent tē.

7 **Domūs** autem Isrāēl nōlunt audīre tē, quia nōlunt audīre mē; **omnis** quippe **domus** Isrāēl **dūrā** fronte **est** et obstinātō **corde**.

8 Ecce **dedī** faciem tuam valentiōrem faciēbus eōrum et frontem tuam dūriōrem frontibus eōrum;

9 ut adamantem et dūriōrem silice **dedī** faciem tuam: nē timeās eōs neque metuās ā faciē eōrum, quia **domus** exasperāns **est**”.

10 Et dīxit ad mē: ”Fīlī hominis, omnēs sermōnēs meōs, quōs loquor ad tē, assūme in **corde** tuō et auribus tuīs audī.

11 Et **vāde**, ingredere ad trānsmigrātiōnem, ad fīliōs **populī** tuī, et **loqueris** ad eōs et **dīcēs** eīs: Haec dīcit Dominus Deus; sīve audiant, sīve contemnant”.

12 Et assūmpsit mē **spīritus**, et audīvī post mē **vōcem** commōtiōnis magnae, cum ēlevārētur **glōria** Dominī dē locō suō;

13 et **vōcem** ālārum animālium percutientium alteram ad alteram et **vōcem** rotārum sequentium animālia et **vōcem** commōtiōnis magnae.

14 **Spīritus** **quoque** **levāvit** mē et assūmpsit mē; et abiī amārus in indignātiōne **spīritūs** meī: **manus** enim Dominī erat super mē **gravis**.

15 Et **vēnī** ad trānsmigrātiōnem, ad Telabib, ad eōs, quī habitābant iuxtā flūmen Chobar; et **sēdī**, ubi illī sedēbant, et mānsī ibi septem diēbus obstupefactus in **mediō** eōrum.

16 Cum autem pertrānsīssent septem diēs, factum **est** verbum Dominī ad mē dīcēns:

17 ”Fīlī hominis, speculātōrem **dedī** tē domuī Isrāēl; et audiēs dē ōre meō verbum et commonēbis eōs ex mē.

18 Sī, dīcente mē ad impium: Morte moriēris, nōn **commonuerīs** eum neque **locūtus** **fuerīs** **eī**, ut āvertātur ā **viā** **suā** **impia** et vīvat, ipse impius in inīquitāte **suā** moriētur, sanguinem autem eius dē manū **tuā** requīram.

19 Sī autem tū **commonuerīs** impium, et ille nōn fuerit conversus ab impietāte **suā** et ā **viā** **suā** **impiā**, ipse quidem in inīquitāte **suā** moriētur, tū autem animam tuam līberāstī.

20 Sed et sī conversus iūstus ā **iūstitiā** **suā**, fēcerit inīquitātem, pōnam offendiculum **cōram** eō; ipse moriētur, quia nōn commonuistī eum: in peccātō suō moriētur, et nōn erunt in **memoriā** iūstitiae eius, quās fēcit; sanguinem vērō eius dē manū **tuā** requīram.

21 Sī autem tū **commonuerīs** iūstum, ut nōn peccet iūstus, et ille nōn peccāverit, vīvēns vīvet, quia commonuistī eum et tū animam tuam līberāstī”.

22 Et **facta** **est** super mē **manus** Dominī, et dīxit ad mē: ”Surgēns ēgredere in campum, et ibi loquar tēcum”.

23 Et surgēns **ēgressus** sum in campum, et ecce ibi **glōria** Dominī stābat quasi **glōria**, quam vīdī iuxtā fluvium Chobar, et **cecidī** in faciem meam.

24 Et **ingressus** **est** in mē **spīritus** et statuit mē super **pedēs** meōs et **locūtus** **est** mihi et dīxit ad mē: ”Ingredere et **inclūdere** in **mediō** **domūs** tuae.

25 Et tū, fīlī hominis, ecce **data** sunt super tē **vincula**, et ligābunt tē in eīs, et nōn ēgrediēris in **mediō** eōrum;

26 et linguam tuam adhaerēre faciam **palātō** tuō, et **eris** mūtus nec quasi vir obiūrgāns, quia **domus** exasperāns **est**.

27 Cum autem **locūtus** fuerō tibi, aperiam **os** tuum, et **dīcēs** ad eōs: Haec dīcit Dominus Deus. Quī audit, audiat; et, quī contemnit, contemnat, quia **domus** exasperāns **est**”.

## 4

1 ”Et tū, fīlī hominis, sūme tibi **laterem** et pōnēs eum **cōram** tē et dēscrībēs in eō cīvitātem Ierusālem.

2 Et ōrdinābis adversus eam obsidiōnem et aedificābis mūnītiōnēs et comportābis aggerem et dabis contrā eam **castra** et pōnēs arietēs in gȳrō.

3 Et tū sūme tibi sartāginem ferream et pōnēs eam in mūrum ferreum inter tē et inter cīvitātem; et obfirmābis faciem tuam ad eam, et erit in obsidiōnem, et circumdabis eam: signum **est** domuī Isrāēl.

4 Et tū recumbēs super **latus** tuum sinistrum et pōnēs inīquitātēs **domūs** Isrāēl super eō; numerō diērum, quibus recumbēs super illud, assūmēs inīquitātem eōrum.

5 Ego autem **dedī** tibi annōs inīquitātis eōrum numerō diērum trecentōs et nōnāgintā diēs, et portābis inīquitātem **domūs** Isrāēl.

6 Et cum **complēverīs** haec, recumbēs super **latus** tuum dextrum secundō et assūmēs inīquitātem **domūs** Iūdae quadrāgintā diēbus; diem prō annō, diem, inquam, prō annō **dedī** tibi.

7 Et ad obsidiōnem Ierusālem convertēs faciem tuam, et brāchium tuum erit exsertum, et prophetābis adversus eam.

8 Ecce **circumdedī** tē vinculīs, et nōn tē convertēs ā **latere** tuō in **latus** aliud, dōnec compleās diēs obsidiōnis tuae.

9 Et tū sūme tibi frūmentum et hordeum et **fabam** et lentem et **milium** et fār et mittēs **ea** in **vās** ūnum et faciēs tibi pānēs numerō diērum, quibus recumbēs super **latus** tuum: trecentīs et nōnāgintā diēbus comedēs illud.

10 Cibus autem tuus, quō **vēsceris**, erit in pondere vīgintī statērēs in **diē**; ā tempore usque ad tempus comedēs illud.

11 Et aquam in **mēnsūrā** bibēs, sextam partem **hīn**; ā tempore usque ad tempus bibēs illud.

12 Et quasi subcinerīcium hordeāceum comedēs illud; et stercore, quod ēgreditur dē homine, coquēs illud in oculīs eōrum”.

13 Et dīxit Dominus: ”Sīc comedent fīliī Isrāēl pānem suum pollūtum inter gentēs, ad quās ēiciam eōs”.

14 Et dīxī: ”Heu, Domine Deus, ecce **anima** **mea** nōn **est** **pollūta**, et morticīnum et lacerātum ā bēstiīs nōn **comēdī** ab **īnfantiā** **meā** usque nunc, et nōn **est** **ingressa** in **os** meum **carō** **immunda**”.

15 Et dīxit ad mē: ”Ecce **dedī** tibi fimum boum prō stercoribus hūmānīs, et faciēs pānem tuum in eō”.

16 Et dīxit ad mē: ”Fīlī hominis, ecce ego conteram baculum **pānis** in Ierusālem, et comedent pānem in pondere et in sollicitūdine et aquam in **mēnsūrā** et in dēsōlātiōne bibent,

17 ut, dēficientibus pāne et **aquā**, dēsōlētur ūnusquisque cum frātre suō, et contābēscant in inīquitātibus **suīs**.

## 5

1 Et tū, fīlī hominis, sūme tibi gladium acūtum rādentem **pilōs** et assūmēs eum et **dūcēs** per caput tuum et per barbam tuam et assūmēs tibi statēram ponderis et dīvidēs eōs.

2 **Tertiam** partem igne combūrēs in **mediō** cīvitātis, post complētiōnem diērum obsidiōnis; et assūmēns tertiam partem, **concidēs** gladiō in circuitū eius; tertiam vērō aliam dispergēs in ventum, et gladium nūdābō post eōs.

3 Et sūmēs inde parvum numerum et ligābis eōs in summitāte palliī tuī;

4 et ex eīs rūrsum tollēs et prōiciēs eōs in **mediō** **ignis** et combūrēs eōs igne; ex eō ēgrediētur **ignis**. Et **dīcēs** ad omnem domum Isrāēl:

5 Haec dīcit Dominus Deus: **Ista** **est** Ierusālem! In **mediō** gentium posuī eam et in circuitū eius terrās.

6 Et contempsit iūdicia **mea**, ut plūs **esset** **impia** quam gentēs, et **praecepta** **mea** **ultrā** quam terrae, quae in circuitū eius sunt: iūdicia enim **mea** prōiēcērunt et in praeceptīs meīs nōn ambulāvērunt.

7 Idcircō haec dīcit Dominus Deus: Quia tumultuātī **estis** **magis** quam gentēs, quae in circuitū vestrō sunt, et in praeceptīs meīs nōn ambulāstis et iūdicia **mea** nōn fēcistis et iuxtā iūdicia gentium, quae in circuitū vestrō sunt, nōn **estis** operātī,

8 ideō haec dīcit Dominus Deus: Ecce ego ad tē et ipse ego faciam in **mediō** tuī iūdicia in oculīs gentium

9 et faciam in tē, quae nōn fēcī et quibus similia **ultrā** nōn faciam, propter omnēs abōminātiōnēs tuās.

10 Ideō patrēs comedent fīliōs in **mediō** tuī, et fīliī comedent patrēs suōs, et faciam in tē iūdicia et ventilābō ūniversās reliquiās tuās in omnem ventum.

11 Idcircō vīvō ego, dīcit Dominus Deus, **vērē** prō eō quod sānctum meum violāstī in omnibus offēnsiōnibus tuīs et in omnibus abōminātiōnibus tuīs, ego **quoque** rādam, et nōn parcet oculus meus, et nōn miserēbor.

12 **Tertia** tuī pars peste moriētur et famē cōnsūmētur in **mediō** tuī, et **tertia** tuī pars in gladiō cadet in circuitū tuō, tertiam vērō partem tuam in omnem ventum dispergam et gladium ēvāgīnābō post eōs.

13 Et complēbō furōrem meum et **requiēscere** faciam indignātiōnem meam in eīs et cōnsōlābor; et scient quia ego Dominus **locūtus** sum in zēlō meō, cum implēverō indignātiōnem meam in eīs.

14 Et dabō tē in dēsertum et in opprobrium in gentibus, quae in circuitū tuō sunt, in cōnspectū **omnīs** **praetereuntīs**;

15 et **eris** opprobrium et **blasphēmia**, exemplum et stupor in gentibus, quae in circuitū tuō sunt, cum fēcerō in tē iūdicia in furōre et in indignātiōne et in castīgātiōnibus īrae.

16 Ego Dominus **locūtus** sum. Quandō **miserō** sagittās **famīs** pessimās in vōs, quae erunt mortiferae, et quās mittam, ut dēstruam vōs, et famem congregābō super vōs et conteram vōbīs baculum **pānis**;

17 et immittam in vōs famem et bēstiās pessimās, et absque **līberīs** facient tē, et **pestilentia** et sanguis trānsībunt per tē, et gladium indūcam super tē. Ego Dominus **locūtus** sum”.

## 6

1 Et **factus** **est** sermō Dominī ad mē dīcēns:

2 ”Fīlī hominis, pōne faciem tuam ad montēs Isrāēl et prophetābis ad eōs

3 et **dīcēs**: Montēs Isrāēl, **audītē** verbum Dominī Deī. Haec dīcit Dominus Deus montibus et collibus, vorāginibus et vallibus: Ecce ego indūcam super vōs gladium et dēstruam **excelsa** **vestra**;

4 et dēmōliar **ārās** vestrās, et cōnfringentur dēlūbra **vestra**, et dēiciam interfectōs vestrōs ante īdōla **vestra**.

5 Et dabō cadāvera fīliōrum Isrāēl ante faciem simulācrōrum vestrōrum et dispergam ossa **vestra** circum **ārās** vestrās;

6 in omnibus habitātiōnibus vestrīs urbēs dēsertae erunt, et **excelsa** dēmōlientur, ut dissipentur et intereant ārae vestrae, et cōnfringantur et cessent īdōla **vestra**, et conterantur dēlūbra **vestra**, et dēleantur **opera** **vestra**.

7 Et cadet interfectus in **mediō** vestrī, et sciētis quia ego Dominus.

8 Et relinquam in vōbīs eōs, quī fūgerint gladium in gentibus, cum disperserō vōs in terrīs;

9 et recordābuntur meī līberātī vestrī in gentibus, ad quās captīvī ductī sunt, quia contrīvī cor eōrum fornicāns et recēdēns ā mē, et oculōs eōrum fornicantēs post īdōla **sua**; et displicēbunt sibimet super **malīs**, quae fēcērunt in ūniversīs abōminātiōnibus **suīs**,

10 et scient quia ego Dominus nōn frūstrā **locūtus** sum, ut facerem eīs **malum** **hoc**.

11 Haec dīcit Dominus Deus: Plaude manū **tuā** et percute **pede** tuō et dīc: Heu ad omnēs abōminātiōnēs **malās** **domus** Isrāēl, quia gladiō, famē et peste ruitūrī sunt!

12 Quī **longē** **est**, peste moriētur; quī autem prope, gladiō corruet; et, quī **relictus** fuerit et obsessus, famē moriētur, et complēbō indignātiōnem meam in eīs.

13 Et sciētis quia ego Dominus, cum fuerint interfectī eōrum in **mediō** īdōlōrum suōrum, in circuitū ārārum suārum, in omnī colle excelsō, in cūnctīs summitātibus montium et subtus omne lignum nemorōsum et subtus ūniversam quercum frondōsam, locum ubi obtulērunt tūra redolentia ūniversīs īdōlīs **suīs**.

14 Et extendam **manum** meam super eōs et faciam terram dēsōlātam et dēstitūtam ā dēsertō usque Rebla in omnibus habitātiōnibus eōrum, et scient quia ego Dominus”.

## 7

1 Et **factus** **est** sermō Dominī ad mē dīcēns:

2 ”Et tū, fīlī hominis, **loquere**. Haec dīcit Dominus Deus terrae Isrāēl: **Fīnis** **venit**, **fīnis** super quattuor **plāgās** terrae;

3 nunc **fīnis** super tē, et immittam furōrem meum in tē et iūdicābō tē iuxtā viās tuās et pōnam super tē omnēs abōminātiōnēs tuās.

4 Et nōn parcet oculus meus super tē, et nōn miserēbor, sed viās tuās pōnam super tē, et abōminātiōnēs tuae in **mediō** tuī erunt, et sciētis quia ego Dominus.

5 Haec dīcit Dominus Deus: Afflīctiō super afflīctiōnem ecce **venit**.

6 **Fīnis** **venit**, **venit** **fīnis**; ēvigilāvit adversum tē, ecce **venit**.

7 **Venit** contractiō super tē, quī habitās in **terrā**; **venit** tempus, prope **est** diēs turbātiōnis et nōn iūbilātiōnis in montibus.

8 Nunc dē propinquō effundam īram meam super tē et complēbō furōrem meum in tē et iūdicābō tē iuxtā viās tuās et impōnam tibi omnia **scelera** **tua**;

9 et nōn parcet oculus meus, nec miserēbor, sed viās tuās impōnam tibi, et abōminātiōnēs tuae in **mediō** tuī erunt, et sciētis quia ego sum Dominus percutiēns.

10 Ecce diēs, ecce **venit**; **ēgressa** **est** contractiō, flōruit **iniūstitia**, germināvit **superbia**;

11 **violentia** surrēxit, ut **esset** **virga** impietātis: nōn ex eīs et nōn ex **pompā** eōrum neque ex sonitū eōrum; et nōn erit requiēs in eīs.

12 **Venit** tempus, appropinquāvit diēs: quī **emit**, nōn laetētur; et, quī vēndit, nōn lūgeat, quia **īra** super omnem pompam eius.

13 Quia, quī vēndit, ad id quod vēndidit nōn revertētur, cum adhūc sit in vīventibus **vītā** eōrum. **Vīsiō** enim ad omnem pompam eius nōn regrediētur, et ūnusquisque in inīquitāte **suā** vītam suam nōn cōnfortābit.

14 Canite **tubā**, praeparentur omnia, sed nōn **est** quī **vadat** ad proelium; **īra** enim **mea** super ūniversam pompam eius.

15 Gladius **foris**, **pestis** et famēs intrīnsecus. Quī in agrō **est**, gladiō moriētur; et, quī in cīvitāte, famē et **pestilentiā** dēvorābuntur.

16 Et salvābuntur, quī fūgerint ex eīs, et erunt in montibus quasi columbae convallium omnēs gementēs, ūnusquisque in inīquitāte **suā**.

17 Omnēs **manūs** dissolventur, et omnia genua fluent aquīs.

18 Et accingent sē ciliciīs, et operiet eōs **formīdō**; et in omnī faciē cōnfūsiō, et in ūniversīs capitibus eōrum calvitium.

19 Argentum suum forās prōicient, et aurum eōrum in immunditiam erit; argentum eōrum et aurum eōrum nōn valēbit līberāre eōs in **diē** furōris Dominī; animam suam nōn saturābunt, et ventrēs eōrum nōn implēbuntur, quia scandalum inīquitātis eōrum factum **est**,

20 et ōrnāmentum monīlium suōrum in superbiam posuērunt et imāginēs abōminātiōnum suārum et simulācrōrum fēcērunt ex eō; propter **hōc** **dedī** eīs illud in immunditiam.

21 Et dabō illud in **manūs** aliēnōrum ad dīripiendum et impiīs terrae in praedam, et contāminābunt illud.

22 Et āvertam faciem meam ab eīs, et violābunt thēsaurum meum absconditum; et introībunt in illud praedōnēs et contāminābunt illud

23 et facient ex illō catēnās; quoniam **terra** **plēnā** **est** iūdiciō sanguinum, et cīvitās **plēnā** inīquitāte.

24 Et addūcam pessimōs dē gentibus, et possidēbunt domōs eōrum; et **quiēscere** faciam superbiam potentium, et possidēbunt sānctuāria eōrum.

25 **Angustia** superveniente, requīrent pācem, et nōn erit.

26 **Calamitās** super calamitātem veniet, et **audītus** super audītum; et quaerent vīsiōnem dē **prophētā**, et lēx perībit ā sacerdōte, et cōnsilium ā seniōribus.

27 Rēx lūgēbit, et prīnceps induētur horrōre, et **manus** **populī** terrae conturbābuntur. Secundum viam eōrum faciam eīs et secundum iūdicia eōrum iūdicābō eōs, et scient quia ego Dominus”.

## 8

1 Et factum **est** in annō sextō, in sextō **mēnse**, in **quīntā** **mēnsīs**, ego sedēbam in domō **meā**, et senēs Iūdae sedēbant **cōram** mē, et **cecidit** super mē ibi **manus** Dominī Deī,

2 et vīdī: et ecce similitūdō quasi **aspectus** **virī**, ab aspectū lumbōrum eius et deorsum **ignis**, et ā lumbīs eius et sūrsum quasi **aspectus** splendōris ut **vīsiō** ēlectrī.

3 Ēmīsit similitūdinem **manūs** et apprehendit mē in cincinnō **capitis** meī; et ēlevāvit mē **spīritus** inter terram et caelum et addūxit in Ierusālem, in vīsiōnibus Deī, iuxtā ōstium interius, quod respiciēbat aquilōnem, ubi erat statūtum īdōlum zēlī ad prōvocandam aemulātiōnem.

4 Et ecce ibi **glōria** Deī Isrāēl secundum vīsiōnem, quam vīderam in campō;

5 et dīxit ad mē: ”Fīlī hominis, **levā** oculōs tuōs ad viam aquilōnis”. Et **levāvī** oculōs meōs ad viam aquilōnis, et ecce ab aquilōne portae **altāris** **hoc** īdōlum zēlī in introitū.

6 Et dīxit ad mē: ”Fīlī hominis, putāsne vidēs tū, quid istī faciunt, abōminātiōnēs magnās, quās **domus** Isrāēl facit **hic**, ut procul recēdam ā sānctuāriō meō? Et adhūc conversus vidēbis abōminātiōnēs maiōrēs”.

7 Et dūxit mē ad ōstium ātriī, et vīdī: et ecce forāmen ūnum in pariete.

8 Et dīxit ad mē: “Fīlī hominis, fode parietem”; et cum perfōdissem parietem, appāruit ōstium ūnum.

9 Et dīxit ad mē: ”Ingredere et vidē abōminātiōnēs pessimās, quās istī faciunt **hic**”.

10 Et **ingressūs** vīdī: et ecce **omnis** similitūdō rēptilium et animālium abōminātiō et **ūniversa** īdōla **domūs** Isrāēl **dēpicta** erant in pariete in circuitū per **tōtum**;

11 et septuāgintā **virī** dē seniōribus **domūs** Isrāēl, et Iezōniās fīlius Saphan stābat in **mediō** eōrum stantium ante pictūrās, et ūnusquisque habēbat tūribulum in manū **suā**, et vapor nebulae dē tūre cōnsurgēbat.

12 Et dīxit ad mē: ”**Certē** vidēs, fīlī hominis, quae seniōrēs **domūs** Isrāēl faciunt in tenebrīs, ūnusquisque in cubiculō simulācrī **suī**; dīcunt enim: “Nōn videt Dominus nōs, dērelīquit Dominus terram””.

13 Et dīxit ad mē: ”Adhūc vidēbis abōminātiōnēs maiōrēs, quās istī faciunt”.

14 Et dūxit mē ad ōstium portae **domūs** Dominī, quod respiciēbat ad aquilōnem, et ecce ibi mulierēs sedēbant plangentēs Thammuz.

15 Et dīxit ad mē: “**Certē** vīdistī, fīlī hominis; adhūc vidēbis abōminātiōnēs maiōrēs hīs”.

16 Et intrōdūxit mē in ātrium **domūs** Dominī interius, et ecce in ōstiō templī Dominī, inter vestibulum et altāre, quasi vīgintī quīnque **virī** dorsa habentēs contrā templum Dominī et faciēs ad orientem, et adōrābant ad ortum **sōlis**.

17 Et dīxit ad mē: ”**Certē** vīdistī, fīlī hominis; numquid **parum** **est** **hoc** domuī Iūdae, ut facerent abōminātiōnēs istās, quās fēcērunt **hīc**, quia replentēs terram inīquitāte iterum **irrītāvērunt** mē et ecce applicant rāmum ad nārēs suās.

18 Ergō et ego faciam in furōre: nōn parcet oculus meus, nec miserēbor et, cum clāmāverint ad aurēs meās vōce **magnā**, nōn exaudiam eōs”.

## 9

1 Et clāmāvit in auribus meīs vōce **magnā** dīcēns: ”Appropinquāvērunt vīsitātiōnēs **urbis**, et ūnusquisque **vas** interfectiōnis habet in manū **suā**”.

2 Et ecce sex **virī** veniēbant dē **viā** portae superiōris, quae respicit ad aquilōnem, et ūnīuscuiusque **vas** **interitus** in manū eius; vir **quoque** ūnus in **mediō** eōrum **vestītus** līneīs, et ātrāmentārium scrīptōris ad **rēnēs** eius; et ingressī sunt et stetērunt iuxtā altāre aereum.

3 Et **glōria** Deī Isrāēl **ēlevāta** **est** dē cherub, super quem erat, ad līmen **domūs**; et vocāvit **virum**, quī **indūtus** erat līneīs et ātrāmentārium scrīptōris habēbat in lumbīs **suīs**.

4 Et dīxit Dominus ad eum: ”Trānsī per mediam cīvitātem in **mediō** Ierusālem et **signa** thaū super frontēs **virōrum** gementium et dolentium super cūnctīs abōminātiōnibus, quae fīunt in **mediō** eius”.

5 Et illīs dīxit, audiente mē: ”**Trānsīte** per cīvitātem sequentēs eum et percutite; nōn parcat oculus vester, neque misereāminī:

6 senem, adulēscentulum et virginem et parvulum et mulierēs interficite usque ad interneciōnem; omnem autem, super quem **vīderītis** thaū, nē **occīdātis**, et ā sānctuāriō meō incipite”. Coepērunt ergō ā **virīs** seniōribus, quī erant ante faciem **domūs**.

7 Et dīxit ad eōs: “**Contāminātē** domum et **implētē** ātria interfectīs. Ēgrediminī”. Et ēgressī sunt et percutiēbant eōs, quī erant in cīvitāte.

8 Et caede **complētā**, remānsī ego ruīque super faciem meam et clāmāns aiō: “Heu, Domine Deus! Ergōne disperdēs omnēs reliquiās Isrāēl, effundēns furōrem tuum super Ierusālem?”.

9 Et dīxit ad mē: ”Inīquitās **domūs** Isrāēl et Iūdae **magna** **est** nimis valdē; et **replēta** **est** **terra** sanguinibus, et cīvitās **replēta** **est** **iniūstitia**. Dīxērunt enim: “Dērelīquit Dominus terram, et Dominus nōn videt”;

10 igitur et meus nōn parcet oculus, neque miserēbor: viam eōrum super caput eōrum reddam”.

11 Et ecce vir, quī **indūtus** erat līneīs, quī habēbat ātrāmentārium in lumbīs **suīs**, respondit verbum dīcēns: ”Fēcī, sīcut praecēpistī mihi”.

## 10

1 Et vīdī: et ecce super firmāmentum, quod erat super caput cherubim, quasi **lapis** sapphīrus, quasi speciēs similitūdinis soliī appāruit super **eā**.

2 Et dīxit ad **virum**, quī **indūtus** erat līneīs, et ait: ”Ingredere in **mediō** rotārum, quae sunt subtus cherub, et implē **manūs** tuās prūnīs **ignīs**, quae sunt inter cherubim, et effunde super cīvitātem”. **Ingressus**que **est** in cōnspectū meō.

3 Cherubim autem stābant ā dextrīs **domus**, cum ingrederētur vir, et nūbēs implēvit ātrium interius.

4 Et **ēlevāta** **est** **glōria** Dominī dēsuper cherub ad līmen **domūs**, et **replēta** **est** **domus** nūbe, et ātrium replētum **est** splendōre glōriae Dominī.

5 Et **sonitus** ālārum cherubim audiēbātur usque ad ātrium exterius, quasi vōx Deī **omnipotentis** **loquentis**.

6 Cumque praecēpisset **virō**, quī **indūtus** erat līneīs, dīcēns: ”Sūme ignem dē **mediō** rotārum, dē **mediō** cherubim”, **ingressus** ille stetit iuxtā rotam;

7 et extendit cherub **manum** dē **mediō** cherubim ad ignem, quī erat inter cherubim, et sūmpsit et **dedit** in **manūs** eius, quī **indūtus** erat līneīs; quī accipiēns **ēgressus** **est**.

8 Et appāruit in cherubim similitūdō **manūs** hominis subtus pennās eōrum,

9 et vīdī: et ecce quattuor rotae iuxtā cherubim; **rotā** **ūnā** iuxtā cherub ūnum, et **rotā** **aliā** iuxtā cherub ūnum, speciēs autem rotārum erat quasi speciēs lapidis chrȳsolithī,

10 et **aspectus** eārum similitūdō **ūna** illīs quattuor, quasi sit **rota** in **mediō** rotae.

11 Cumque ambulārent in quattuor partēs, gradiēbantur et nōn convertēbantur ambulantēs, sed ad locum, ad quem īre dēclīnābat quae **prīma** erat, sequēbantur et cēterae nec convertēbantur, cum ambulārent.

12 Et omne corpus eōrum et terga et **manūs** et pennae et rotae **plēna** erant oculīs in circuitū illīs quattuor;

13 et rotae istae vocātae sunt Volūbilēs, audiente mē.

14 Quattuor autem faciēs habēbat ūnumquodque: faciēs **prīma** faciēs cherub, et faciēs **secunda** faciēs hominis, et **tertia** faciēs leōnis, et **quārta** faciēs aquilae.

15 Et ēlevātī sunt cherubim: ipsum **est** animal, quod vīderam iuxtā fluvium Chobar.

16 Cumque ambulārent, cherubim ībant pariter, et rotae iuxtā **ea**; et cum ēlevārent cherubim **ālās** suās, ut exaltārentur dē **terrā**, nōn convertēbantur rotae, sed et ipsae iuxtā erant.

17 Stantibus illīs, stābant et cum **ēlevātīs** ēlevābantur; **spīritūs** enim animālium erat in eīs.

18 Et **ēgressa** **est** **glōria** Dominī ā līmine templī et stetit super cherubim;

19 et ēlevantēs cherubim **ālās** suās **exaltāta** sunt ā **terrā** **cōram** mē, et, illīs ēgredientibus, rotae **quoque** subsecūtae sunt; et stetit in introitū portae **domūs** Dominī **orientālis**, et **glōria** Deī Isrāēl erat super eōs.

20 Ipsum **est** animal, quod vīdī subter Deum Isrāēl iuxtā fluvium Chobar, et intellēxī quia cherubim **essent**.

21 Quattuor per quattuor **vultūs** ūnīcuique, et quattuor ālae ūnīcuique, et similitūdō **manūs** hominis sub **ālīs** eōrum;

22 et similitūdō vultuum eōrum, ipsī **vultūs** quōrum aspectum vīderam iuxtā fluvium Chobar. Et singulī ante faciem suam gradiēbantur.

## 11

1 Et ēlevāvit mē **spīritus** et dūxit mē ad portam **domūs** Dominī orientālem, quae respicit **sōlis** ortum; et ecce in introitū portae vīgintī quīnque **virī**, et vīdī in **mediō** eōrum Iezōniam fīlium Azur et Pheltiam fīlium Banāiae, prīncipēs **populī**.

2 Dīxitque ad mē: ”Fīlī hominis, hī sunt **virī**, quī cōgitant inīquitātem et tractant cōnsilium pessimum in urbe **istā**

3 dīcentēs: “**Nōnne** dūdum aedificātae sunt **domus**? Haec **est** lebēs, nōs autem carnēs”.

4 Idcircō vāticināre dē eīs; vāticināre, fīlī hominis”.

5 Et irruit in mē **spīritus** Dominī et dīxit ad mē: ”**Loquēre**. Haec dīcit Dominus: Sīc locūtī **estis**, **domus** Isrāēl, et cōgitātiōnēs **cordis** vestrī ego **nōvī**.

6 Plūrimōs **occīdistis** in urbe hāc et implēstis viās eius interfectīs.

7 Proptereā haec dīcit Dominus Deus: Interfectī vestrī, quōs posuistis in **mediō** eius, hī sunt carnēs, et haec **est** lebēs, et ēdūcam vōs dē **mediō** eius.

8 Gladium metuitis, et gladium indūcam super vōs, ait Dominus Deus.

9 Et ēiciam vōs dē **mediō** eius dabōque vōs in manū hostium et faciam in vōbīs iūdicia.

10 Gladiō cadētis, in fīnibus Isrāēl iūdicābō vōs, et sciētis quia ego Dominus.

11 Haec nōn erit vōbīs in lebētem, et vōs nōn eritis in **mediō** eius in carnēs: in fīnibus Isrāēl iūdicābō vōs;

12 et sciētis quia ego Dominus, quī in praeceptīs meīs nōn ambulāstis et iūdicia **mea** nōn fēcistis, sed iuxtā iūdicia gentium, quae in circuitū vestrō sunt, **estis** operātī”.

13 Et factum **est** cum prophetārem, Pheltīās fīlius Banāiae mortuus **est**; et **cecidī** in faciem meam, clāmāns vōce **magnā**, et dīxī: ”Heu, Domine Deus, cōnsummātiōnem tū **facis** reliquiārum Isrāēl!”.

14 Et factum **est** verbum Dominī ad mē dīcēns:

15 ”Fīlī hominis, frātrēs tuī, frātrēs tuī, **virī** propinquī tuī et **omnis** **domus** Isrāēl, ūniversī, quibus dīxērunt habitātōrēs Ierusālem: “**Longē** sunt ā Dominō; nōbīs **data** **est** **terra** in possessiōnem”.

16 Proptereā haec dīcit Dominus Deus: Quia **longē** fēcī eōs in gentibus et quia dispersī eōs in terrīs, **erō** eīs in sānctificātiōnem modicam in terrīs, ad quās vēnērunt.

17 Proptereā **loquere**: Haec dīcit Dominus Deus: Congregābō vōs dē **populīs** et adūnābō dē terrīs, in quibus dispersī **estis**, dabōque vōbīs humum Isrāēl.

18 Et ingredientur illūc et auferent omnēs offēnsiōnēs cūnctāsque abōminātiōnēs eius dē **illā**.

19 Et dabō eīs cor aliud et spīritum novum tribuam in vīsceribus eōrum; et auferam cor lapideum dē carne eōrum et dabō eīs cor carneum,

20 ut in praeceptīs meīs ambulent et iūdicia **mea** cūstōdiant faciantque **ea** et sint mihi in **populum**, et ego sim eīs in Deum.

21 Quōrum cor post offendicula et abōminātiōnēs suās ambulat, hōrum viam in **capite** suō pōnam”, dīcit Dominus Deus.

22 Et ēlevāvērunt cherubim **ālās** suās, et rotae cum eīs, et **glōria** Deī Isrāēl erat super eōs;

23 et ascendit **glōria** Dominī dē **mediō** cīvitātis stetitque super montem, quī **est** ad orientem **urbis**.

24 Et **spīritus** **levāvit** mē addūxitque in Chaldaeam ad trānsmigrātiōnem in vīsiōne in spīritū Deī; et **sublāta** **est** ā mē **visiō**, quam vīderam.

25 Et **locūtus** sum ad trānsmigrātiōnem omnia verba Dominī, quae ostenderat mihi.

## 12

1 Et **factus** **est** sermō Dominī ad mē dīcēns:

2 ”Fīlī hominis, in **mediō** **domūs** **exasperantis** tū habitās, quī oculōs habent ad videndum et nōn vident, et aurēs ad audiendum et nōn audiunt, quia **domus** exasperāns **est**.

3 Tū ergō, fīlī hominis, fac tibi vāsa trānsmigrātiōnis et trānsmigrābis per diem **cōram** eīs; trānsmigrābis autem dē locō tuō ad locum alterum in cōnspectū eōrum, sī forte aspiciant, quia **domus** exasperāns **est**.

4 Et efferēs forās vāsa **tua** quasi vāsa **trānsmigrantīs** per diem in cōnspectū eōrum; tū autem ēgrediēris vespere **cōram** eīs, sīcut ēgreditur migrāns.

5 Ante oculōs eōrum perfode tibi parietem et efferēs per eum;

6 in cōnspectū eōrum in **umerīs** portābis, in cālīgine efferēs: faciem tuam vēlābis et nōn vidēbis terram, quia portentum **dedī** tē domuī Isrāēl”.

7 Fēcī ergō, sīcut praecēperat mihi Dominus: vāsa **mea** prōtulī quasi vāsa **trānsmigrantīs** per diem et vespere **perfōdī** mihi parietem manū; et in cālīgine extulī in **umerīs** portāns in cōnspectū eōrum.

8 Et **factus** **est** sermō Dominī ad mē **manē** dīcēns:

9 ”Fīlī hominis, numquid nōn dīxērunt ad tē **domus** Isrāēl, **domus** exasperāns: “Quid tū **facis**?”.

10 Dīc ad eōs: Haec dīcit Dominus Deus: Super ducem onus istud, quī **est** in Ierusālem, et super omnem domum Isrāēl, quae **est** in **mediō** eius.

11 Dīc: Ego portentum vestrum. Quōmodo fēcī, sīc fīet illīs: in trānsmigrātiōnem et in captīvitātem ībunt.

12 Et dux, quī **est** in **mediō** eōrum, in **umerīs** portābit, in cālīgine, et ēgrediētur; parietem perfodient, ut **trānsitus** fīat per eum; faciem suam operiet, ut nōn videat oculō terram.

13 Et extendam rēte meum super illum, et capiētur in **tendiculā** **meā**; et addūcam eum in Babylōnem in terram Chaldaeōrum, et ipsam nōn vidēbit ibique moriētur.

14 Et omnēs, quī circā eum sunt, praesidium eius et agmina eius, dispergam in omnem ventum; et gladium ēvāgīnābō post eōs.

15 Et scient quia ego Dominus, quandō disperserō illōs in gentibus et dissēmināverō eōs in terrīs.

16 Et relinquam ex eīs virōs paucōs ā gladiō et famē et **pestilentiā**, ut nārrent omnia **scelera** eōrum in gentibus, ad quās ingredientur, et scient quia ego Dominus”.

17 Et **factus** **est** sermō Dominī ad mē dīcēns:

18 ”Fīlī hominis, pānem tuum in conturbātiōne comede; sed et aquam tuam in trepidātiōne et sollicitūdine bibe.

19 Et **dīcēs** ad **populum** terrae: Haec dīcit Dominus Deus ad eōs, quī habitant in Ierusālem in **terrā** Isrāēl: Pānem suum in sollicitūdine comedent et aquam suam in dēsōlātiōne bibent, quia dēsōlābitur **terra** ā plēnitūdine **suā** propter violentiam omnium, quī habitant in **eā**;

20 et cīvitātēs, quae nunc habitantur, dēsōlātae erunt, **terra**que **dēserta**, et sciētis quia ego Dominus”.

21 Et **factus** **est** sermō Dominī ad mē dīcēns:

22 ”Fīlī hominis, quod **est** prōverbium istud vōbīs in **terrā** Isrāēl dīcentibus: “In longum differentur diēs, et perībit **omnis** **vīsiō**”?

23 Ideō dīc ad eōs: Haec dīcit Dominus Deus: **Quiēscere** faciam prōverbium istud, neque vulgō **dīcētur** **ultrā** in Isrāēl; et **loquere** ad eōs quod appropinquāverint diēs et sermō **omnis** vīsiōnis.

24 Nōn enim erit **ultrā** **omnis** **vīsiō** **vāna** neque dīvīnātiō **ambigua** in **mediō** fīliōrum Isrāēl,

25 quia ego Dominus loquar; quodcumque **locūtus** fuerō verbum, et fīet: nōn prolongābitur amplius, sed in diēbus vestrīs, **domus** exasperāns, loquar verbum et faciam illud”, dīcit Dominus Deus.

26 Et **factus** **est** sermō Dominī ad mē dīcēns:

27 ”Fīlī hominis, ecce **domūs** Isrāēl dīcentium: “**Vīsiō**, quam **hic** videt, in diēs multōs et in tempora **longa** iste prophētat”;

28 proptereā dīc ad eōs: Haec dīcit Dominus Deus: Nōn differētur **ultrā** **omnis** sermō meus; verbum, quod **locūtus** fuerō, complēbitur”, dīcit Dominus Deus.

## 13

1 Et **factus** **est** sermō Dominī ad mē dīcēns:

2 ”Fīlī hominis, vāticināre ad prophētās Isrāēl, quī prophētant; et **dīcēs** prophetantibus dē **corde** suō: **Audītē** verbum Dominī.

3 Haec dīcit Dominus Deus: Vae **prophētīs** īnsipientibus, quī sequuntur spīritum suum et nihil vident!

4 Quasi vulpēs in ruīnīs prophētae tuī, Isrāēl, factī sunt.

5 Nōn ascendistis cōnfractiōnēs neque opposuistis mūrum prō domō Isrāēl, ut stārētis in proeliō in **diē** Dominī.

6 Vident **vāna** et dīvīnant mendācium dīcentēs: “Ait Dominus”, cum Dominus nōn mīserit eōs; et exspectant, ut cōnfirmet sermōnem.

7 Numquid nōn vīsiōnem cassam vīdistis et dīvīnātiōnem mendācem locūtī **estis**, et dīcitis: “Ait Dominus”, cum ego nōn sim **locūtus**?

8 Proptereā haec dīcit Dominus Deus: Quia locūtī **estis** **vāna** et vīdistis mendācium, ideō ecce ego ad vōs, ait Dominus Deus;

9 et erit **manus** **mea** super prophētās, quī vident **vāna** et dīvīnant mendācium: in cōnsiliō **populī** meī nōn erunt et in **scrīptūrā** **domus** Isrāēl nōn scrībentur nec in terram Isrāēl ingredientur, et sciētis quia ego Dominus Deus.

10 **Eō** quod dēcēperint **populum** meum dīcentēs: “Pāx”, et nōn **est** pāx; et ipse aedificābat parietem, illī autem liniēbant eum calce.

11 Dīc ad eōs, quī liniunt calce, quod cāsūrus sit; erit enim imber inundāns, et dabō lapidēs grandinis dēsuper irruentēs et ventum procellae dissipantem.

12 Siquidem ecce **cecidit** pariēs; numquid nōn **dīcētur** vōbīs: “**Ubi** **est** **litūra**, quam lēvistis?”.

13 Proptereā haec dīcit Dominus Deus: Et **ērumpere** faciam spīritum tempestātum in indignātiōne **meā**, et imber inundāns in furōre meō erit, et lapidēs grandinis in **īrā** in cōnsūmptiōnem;

14 et dēstruam parietem, quem levistis calce, et adaequābō eum terrae, et revēlābitur fundāmentum eius, et cadet, et cōnsūmēminī in **mediō** eius et sciētis quia ego sum Dominus.

15 Et complēbō indignātiōnem meam in pariete et in hīs, quī lēvērunt eum calce, **dicam**que vōbīs: Nōn **est** pariēs, et nōn sunt quī lēvērunt eum; 16 prophētae Isrāēl, quī prophētant ad Ierusālem et vident **eī** vīsiōnem **pācis**, et nōn **est** pāx, ait Dominus Deus.

17 Et tū, fīlī hominis, pōne faciem tuam contrā fīliās **populī** tuī, quae prophētant dē **corde** suō, et vāticināre super eās

18 et dīc: Haec dīcit Dominus Deus: Vae, quae cōnsuunt fasciās prō omnī articulō **manūs** et faciunt vēlāmina prō **capite** **omnis** statūrae ad capiendās animās! Numquid capiētis animās dē **populō** meō et vīvificābitis animās vōbīs?

19 Et violāstis mē ad **populum** meum prō pugillō **hordeī** et fragmentō **pānis**, ut interficerētis animās, quae **mōrī** nōn dēbērent, et vīvificāstis animās, quae nōn dēbērent **vīvere**, mentientēs **populō** meō crēdentī mendāciīs.

20 Propter **hoc** haec dīcit Dominus Deus: Ecce ego ad fasciās vestrās, quibus vōs **capitis** animās quasi volātilia, et disrumpam eās dē brāchiīs vestrīs; et dīmittam animās, quās vōs cēpistis, animās quasi volātilia,

21 et disrumpam vēlāmina **vestra** et līberābō **populum** meum dē manū **vestrā**, neque erunt **ultrā** in manibus vestrīs ad praedandum, et sciētis quia ego Dominus.

22 Prō eō quod maerēre fēcistis cor iūstī mendāciter, quem ego nōn contrīstāvī, et cōnfortāstis **manūs** impiī, ut nōn reverterētur ā **viā** **suā** **mala** et vīveret,

23 proptereā **vāna** nōn vidēbitis et dīvīnātiōnēs nōn dīvīnābitis amplius, et ēruam **populum** meum dē manū **vestrā**, et sciētis quia ego Dominus”.

## 14

1 Et vēnērunt ad mē **virī** seniōrum Isrāēl et sēdērunt **cōram** mē.

2 Et **factus** **est** sermō Dominī ad mē dīcēns:

3 ”Fīlī hominis, **virī** istī posuērunt īdōla **sua** in cordibus **suīs** et scandalum inīquitātis suae statuērunt contrā faciem suam; numquid interrogātus respondēbō eīs?

4 Propter **hoc** **loquere** eīs et **dīcēs** ad eōs: Haec dīcit Dominus Deus: **Omnis** homō dē domō Isrāēl, quī posuerit īdōla **sua** in **corde** suō et scandalum inīquitātis suae statuerit contrā faciem suam et vēnerit ad prophētam interrogāns per eum mē, ego Dominus respondēbō **eī** per mē prō multitūdine īdōlōrum suōrum,

5 ut capiam domum Isrāēl in **corde** suō, quō recessērunt ā mē in cūnctīs īdōlīs **suīs**.

6 Proptereā dīc ad domum Isrāēl: Haec dīcit Dominus Deus: Convertiminī et recēdite ab īdōlīs vestrīs et ab ūniversīs contāminātiōnibus vestrīs āvertite faciēs vestrās.

7 Quia **omnis** homō dē domō Isrāēl et dē advenīs, quīcumque **advena** fuerit in Isrāēl, sī aliēnātus fuerit ā mē et posuerit īdōla **sua** in **corde** suō et scandalum inīquitātis suae statuerit contrā faciem suam et vēnerit ad prophētam, ut interroget per eum mē, ego Dominus respondēbō **eī** per mē;

8 et pōnam faciem meam contrā hominem illum et faciam eum in exemplum et in proberbium et disperdam eum dē **mediō** **populī** meī, et sciētis quia ego Dominus.

9 Et **prophēta** cum errāverit et **locūtus** fuerit verbum, ego Dominus dēcēpī prophētam illum et extendam **manum** meam contrā eum et dēlēbō eum dē **mediō** **populī** meī Isrāēl.

10 Et portābunt inīquitātem suam: sīcut inīquitās **interrogantis**, sīc et inīquitās prophētae erit,

11 ut nōn erret **ultrā** **domus** Isrāēl ā mē neque polluātur in ūniversīs praevāricātiōnibus **suīs**, sed sit mihi in **populum**, et ego sim eīs in Deum”, ait Dominus Deus.

12 Et **factus** **est** sermō Dominī ad mē dīcēns:

13 ”Fīlī hominis, **terra** cum peccāverit mihi, ut praevāricētur praevāricāns, extendam **manum** meam super eam et conteram virgam **pānis** eius et immittam in eam famem et interficiam dē **eā** hominem et iūmentum;

14 et sī fuerint trēs **virī** istī in **mediō** eius, Noe, Danēl et Iob, ipsī **iūstitiā** **suā** līberābunt animās suās, ait Dominus Deus.

15 Quod sī et bēstiās pessimās indūxerō super terram, ut absque **līberīs** faciant eam, et fuerit **dēserta**, in **quā** nūllus pertranseat propter bēstiās,

16 trēs **virī** istī sī fuerint in **eā**, vīvō ego, dīcit Dominus Deus, quia nec fīliōs nec fīliās līberābunt, sed ipsī **sōlī** līberābuntur, **terra** autem dēsōlābitur.

17 Vel sī gladium indūxerō super terram illam et dīxerō gladiō: Trānsī per terram, et interfēcerō dē **eā** hominem et iūmentum,

18 et trēs **virī** istī fuerint in **mediō** eius, vīvō ego, dīcit Dominus Deus, nōn līberābunt fīliōs neque fīliās, sed ipsī **sōlī** līberābuntur.

19 Vel sī pestilentiam immīserō super terram illam et effūderō indignātiōnem meam super eam in sanguine, ut auferam ex **eā** hominem et iūmentum,

20 et Noē et Danel et Iob fuerint in **mediō** eius, vīvō ego, dīcit Dominus Deus, quia fīlium et fīliam nōn līberābunt, sed ipsī **iūstitiā** **suā** līberābunt animās suās.

21 Quoniam haec dīcit Dominus Deus: Quod sī et quattuor iūdicia **mea** **pessima**, gladium et famem et bēstiās **malās** et pestilentiam **miserō** in Ierusālem, ut interficiam dē **eā** hominem et **pecūs**,

22 tamen relinquētur in **eā** salvātiō ēdūcentium fīliōs et fīliās: ecce ipsī ēgredientur ad vōs, et vidēbitis viam eōrum et **opera** eōrum et cōnsōlābiminī super **mālō**, quod indūxī in Ierusālem in omnibus, quae importāvī super eam.

23 Et cōnsōlābuntur vōs, cum **vīderītis** viam eōrum et **opera** eōrum, et cognōscētis quod nōn frūstrā fēcerim omnia, quae fēcī in **eā**”, ait Dominus Deus.

## 15

1 Et **factus** **est** sermō Dominī ad mē dīcēns:

2 ”Fīlī hominis, quid habet lignum **vītis**

prae omnibus lignīs sarmentōrum,

quae sunt inter ligna silvārum?

3 Numquid tollētur dē **eā** lignum,

ut fīat opus,

aut fabricābitur dē **eā** paxillus,

ut dēpendeat in eō quodcumque **vās**?

4 Ecce ignī datum **est** in ēscam,

utramque partem eius cōnsūmpsit **ignis**,

et medietās eius **adusta** **est**;

numquid ūtile erit ad opus?

5 Etiam cum **esset** integrum,

nōn erat aptum ad opus;

quantō **magis** cum **ignis** illud dēvorāverit et combusserit,

nihil ex eō fīet **operis**.

6 Proptereā haec dīcit Dominus Deus:

Quōmodo lignum **vītis** inter ligna silvārum,

quod **dedī** ignī ad dēvorandum,

sīc trādam habitātōrēs Ierusālem.

7 Et pōnam faciem meam in eōs:

dē igne ēgressī sunt,

et **ignis** cōnsūmet eōs.

Et sciētis quia ego Dominus,

cum posuerō faciem meam in eōs

8 et dederō terram inviam et dēsōlātam,

eō quod praevāricātōrēs exstiterint”,

dīcit Dominus Deus.

## 16

1 Et **factus** **est** sermō Dominī ad mē dīcēns:

2 ”Fīlī hominis, **nōtās** fac Ierusālem abōminātiōnēs suās

3 et **dīcēs**: Haec dīcit Dominus Deus ad Ierusālem: Rādīx **tua** et generātiō **tua** dē **terrā** Chanaan, pater tuus Amorraeus et māter **tua** Hetthaea.

4 Et quandō **nāta** **es**, in **diē** **ortūs** tuī nōn **est** praecīsus umbilīcus tuus, et in **aquā** nōn **es** lōta in ēmundātiōnem nec sale **salīta** nec **involūtā** pannīs.

5 Nōn pepercit super tē oculus, ut faceret tibi ūnum dē hīs, miserātus tuī, sed **prōiecta** **es** super faciem terrae in abiectiōne animae tuae in **diē**, **quā** **nāta** **es**.

6 Praeteriēns autem tē, vīdī tē palpitāre in sanguine tuō et dīxī tibi, cum **essēs** in sanguine tuō: **Vīve**. Dīxī, inquam, tibi: In sanguine tuō **vīvē**.

7 Crēscentem quasi germen agrī **dedī** tē, et crēvistī et **grandis** **effecta** **es** et pervēnistī ad mundum muliebrem: **ūbera** **tua** intumuērunt, et **pilus** tuus germināvit; sed erās **nūdā** et cōnfūsiōne **plēnā**.

8 Et trānsīvī per tē et vīdī tē; et ecce tempus tuum, tempus amantium. Et expandī amictum meum super tē et operuī ignōminiam tuam; et iūrāvī tibi et **ingressūs** sum **pactum** tēcum, ait Dominus Deus, et **facta** **es** **mea**.

9 Et **lāvī** tē **aquā** et ēmundāvī sanguinem tuum ex tē et ūnxī tē oleō;

10 et vestīvī tē discoloribus et calceāvī tē calceīs coriī delphīnī et cīnxī tē byssō et induī tē sēricō.

11 Et ōrnāvī tē ōrnāmentō et **dedī** armillās in manibus tuīs et torquem circā collum tuum;

12 et **dedī** inaurem super **os** tuum et circulōs auribus tuīs et corōnam **decōris** in **capite** tuō.

13 Et **ōrnāta** **es** aurō et argentō et **vestīta** **es** byssō et sēricō et multicoloribus. Similam et mel et oleum comēdistī et **decōra** **facta** **es** vehementer nimis et **apta** ad rēgnum.

14 Et ēgressum **est** **nōmen** tuum in gentēs propter speciem tuam, quia **perfecta** erās in **decōre** meō, quem posueram super tē, dīcit Dominus Deus.

15 Et habēns fīdūciam in pulchritūdine **tuā** **fornicāta** **es** in nōmine tuō et exposuistī fornicātiōnem tuam omnī trānseuntī, quisquis fuerit.

16 Et sūmēns dē vestīmentīs tuīs fēcistī tibi **excelsa** **variegāta** et **fornicāta** **es** super eīs, sīcut nōn **est** factum neque futūrum **est**.

17 Et tulistī vāsa **decōris** tuī dē aurō meō atque argentō meō, quae **dedī** tibi, et fēcistī tibi imāginēs masculīnās et **fornicāta** **es** in eīs.

18 Et sūmpsistī vestīmenta **tua** multicolōria et operuistī illās et oleum meum et thȳmiāma meum posuistī **cōram** eīs.

19 Et pānem meum, quem **dedī** tibi, similam et oleum et mel, quibus ēnūtrīvī tē, posuistī in cōnspectū eōrum in odōrem suāvitātis, et factum **est**, ait Dominus Deus.

20 Et tulistī fīliōs tuōs et fīliās tuās, quās generāstī mihi, et immolāstī eīs ad dēvorandum. Numquid **parva** **est** fornicātiō **tua**?

21 Immolāstī fīliōs meōs et dedistī illōs cōnsecrāns eīs.

22 Et post omnēs abōminātiōnēs tuās et fornicātiōnēs nōn **es** **recordāta** diērum adulēscentiae tuae, quandō erās **nūdā** et cōnfūsiōne **plēnā**, palpitāns in sanguine tuō.

23 Et **accidit** post omnem malitiam tuam — vae, vae tibi!, ait Dominus Deus —

24 et aedificāstī tibi fornicem et fēcistī tibi excelsum in cūnctīs **platēīs**;

25 ad omne caput viae aedificāstī locum ēlevātum tuum et abōminābilem fēcistī **decōrem** tuum et dīvīsistī **pedēs** tuōs omnī trānseuntī et multiplicāstī fornicātiōnēs tuās.

26 Et **fornicāta** **es** cum fīliīs Aegyptī vīcīnīs tuīs magnōrum membrōrum et multiplicāstī fornicātiōnem tuam ad **irrītandum** mē.

27 Ecce ego extendī **manum** meam super tē et imminuī portiōnem tuam et **dedī** tē in animam odientium tē, fīliārum Palaestīnārum, quae ērubēscunt in **viā** **tuā** **scelerāta**.

28 Et **fornicāta** **es** in fīliīs Assyriōrum, eō quod necdum **fuerīs** **explēta**; et, postquam **fornicāta** **es**, nec sīc **es** **satiāta**.

29 Et multiplicāstī fornicātiōnem tuam usque ad terram mercātōrum Chaldaeam, et nec sīc **satiāta** **es**.

30 In quō mundābō cor tuum, ait Dominus Deus, cum facerēs omnia haec **opera** mulieris meretrīcis et **procācis**?

31 Quia fabricāstī fornicem tuum in **capite** **omnis** viae et excelsum tuum fēcistī in omnī **platēā**; nec **facta** **es** quasi meretrīx, quia sprēvistī pretium.

32 Mulier **adulterā** locō **virī** **suī** accipit aliēnōs.

33 Omnibus meretrīcibus dantur mercēdēs, tū autem dedistī mercēdēs cūnctīs amātōribus tuīs et dōnābās eīs, ut intrārent ad tē undique ad fornicandum tēcum.

34 Factumque in tē **est** contrā cōnsuētūdinem mulierum in fornicātiōnibus tuīs, et post tē nōn sunt fornicātī; in eō enim quod dedistī mercēdēs et mercēdēs nōn accēpistī, factum **est** in tē contrārium.

35 Proptereā, meretrīx, audī verbum Dominī.

36 Haec dīcit Dominus Deus: Quia **effūsum** **est** aes tuum, et **revēlāta** **est** **ignōminia** **tua** in fornicātiōnibus tuīs ad amātōrēs tuōs et ad omnia īdōla abōminābilia **tua**, in sanguine fīliōrum tuōrum, quōs dedistī eīs,

37 ideō ecce ego congregābō omnēs amātōrēs tuōs, quibus **iūcunda** fuistī, et omnēs, quōs dīlēxistī, cum ūniversīs, quōs ōderās; et congregābō eōs super tē undique et nūdābō ignōminiam tuam **cōram** eīs, et vidēbunt omnem turpitūdinem tuam.

38 Et iūdicābō tē iūdiciīs adulterārum et effundentium sanguinem et dabō tē in sanguinem furōris et zēlī.

39 Et dabō tē in **manūs** eōrum, et dēstruent fornicem tuum et dēmōlientur **excelsa** **tua** et dēnūdābunt tē vestīmentīs tuīs et auferent vāsa **decōris** tuī et dērelinquent tē nūdam plēnamque **ignōminia**.

40 Et convocābunt contrā tē congregātiōnem et lapidābunt tē lapidibus et trucīdābunt tē gladiīs **suīs**.

41 Et combūrent domōs tuās ignī et facient in tē iūdicia in oculīs mulierum plūrimārum; et faciam ut dēsinās fornicārī, et mercēdēs **ultrā** nōn dabis.

42 Et satiābō indignātiōnem meam in tē, et auferētur zēlus meus ā tē; et quiēscam nec īrāscar amplius.

43 **Eō** quod nōn **fuerīs** **recordāta** diērum adulēscentiae tuae et prōvocāstī mē in omnibus hīs, proptereā et ego viās tuās in **capite** tuō dabō, ait Dominus Deus, et nōn fēcī iuxtā **scelera** **tua** in omnibus abōminātiōnibus tuīs.

44 Ecce **omnis**, quī dīcit vulgō prōverbium in tē, assūmet illud dīcēns: “Sīcut māter, **ita** et **fīlia** eius”.

45 **Fīlia** mātris tuae **es** tū, quae sprēvit **virum** suum et fīliōs suōs; et soror sorōrum tuārum **es** tū, quae sprēvērunt virōs suōs et fīliōs suōs. Māter **vestra** Hetthaea, et pater vester Amorraeus.

46 Et soror **tua** maior **Samarīa**, **ipsa** et fīliae eius, quae habitat ad sinistram tuam; soror autem **tua** minor tē, quae habitat ā dextrīs tuīs, **Sodoma** et fīliae eius.

47 Sed nec in viīs eārum ambulāstī neque secundum **scelera** eārum fēcistī; quasi **parum** fuisset, scelerātiōra fēcistī illīs in omnibus viīs tuīs.

48 Vīvō ego, dīcit Dominus Deus, nōn fēcit **Sodoma** soror **tua**, **ipsa** et fīliae eius, sīcut fēcistī tū et fīliae tuae.

49 Ecce haec fuit inīquitās Sodomae, sorōris tuae: **superbia**, saturitās **pānis** et sēcūrum ōtium erat **eī** et fīliābus eius, et **manum** egēnī et **pauperis** nōn sustentābant;

50 et ēlevātae sunt et fēcērunt abōminātiōnēs **cōram** mē, et abstulī eās, sīcut vīdistī.

51 Et **Samarīa** dīmidium peccātōrum tuōrum nōn peccāvit, sed vīcistī eās sceleribus tuīs et iustificāstī sorōrēs tuās in omnibus abōminātiōnibus tuīs, quās **operāta** **es**.

52 Ergō et tū **portā** cōnfūsiōnem tuam, quae absolvistī sorōrēs tuās **peccātīs** tuīs, scelerātius agēns quam illae; **iūstificātae** sunt enim ā tē. Ergō et tū **cōnfundere** et **portā** ignōminiam tuam, quae iustificāstī sorōrēs tuās.

53 Et convertam sortem eārum, sortem Sodomōrum cum fīliābus **suīs** et sortem Samarīae et fīliārum eius; et convertam sortem tuam in **mediō** eārum,

54 ut portēs ignōminiam tuam et cōnfundāris in omnibus, quae fēcistī cōnsōlāns eās.

55 Et soror **tua** **Sodoma** et fīliae eius revertentur ad **prīstinum** statum suum, et **Samarīa** et fīliae eius revertentur ad **prīstinum** statum suum, et tū et fīliae tuae revertiminī ad **prīstinum** statum vestrum.

56 **Nōnne** fuit **Sodoma**, soror **tua**, in fābulam in ōre tuō in **diē** superbiae tuae,

57 antequam revēlārētur **malitia** **tua**, sīcut **hōc** tempore tū **es** in opprobrium fīliārum **Syriae** et cūnctārum in circuitū tuō fīliārum Palaestīnārum, quae ambiunt tē per gȳrum?

58 Scelus tuum et ignōminiam tuam tū portābis, ait Dominus.

59 Quia haec dīcit Dominus Deus: Et faciam tibi, sīcut fēcistī, quī dēspexistī iūrāmentum, ut irritum facerēs **pactum**.

60 Et recordābor ego **pactī** meī tēcum in diēbus adulēscentiae tuae et suscitābō tibi **pactum** sempiternum.

61 Et recordāberis viārum tuārum et **cōnfunderis**, cum **recēperīs** sorōrēs tuās tē maiōrēs cum minōribus tuīs, et dabō eās tibi in fīliās sed nōn ex **pactō** tuō.

62 Et suscitābō ego **pactum** meum tēcum, et sciēs quia ego Dominus,

63 ut recordēris et cōnfundāris, et nōn sit tibi **ultrā** aperīre **os** prae cōnfūsiōne **tuā**, cum plācātus fuerō tibi in omnibus, quae fēcistī”, ait Dominus Deus.

## 17

1 Et factum **est** verbum Dominī ad mē dīcēns:

2 “Fīlī hominis, prōpōne aenigma et nārrā parabolam ad domum Isrāēl

3 et **dīcēs**:

Haec dīcit Dominus Deus:

**Aquila** **grandis**

magnārum ālārum,

longō pennārum ductū,

**plēnā** plūmīs et varietāte,

**venit** ad **Libanum**

et tulit cacūmen cedrī;

4 summitātem frondium eius āvellit

et trānsportāvit eam in terram Chanaan,

in urbem negōtiātōrum posuit illam.

5 Et tulit dē sēmine terrae

et posuit illud in **terrā** prō sēmine,

super aquās multās,

quasi salicem posuit illud,

6 ut germināret et crēsceret in vīneam lātiōrem

humilī **statūrā**,

respicientibus rāmīs eius ad illam,

et rādīcēs eius sub **illā** **essent**.

**Facta** **est** ergō **vīnea**

et fructificāvit in palmitēs

et ēmīsit propāginēs.

7 Et fuit **aquila** **altera** **grandis**,

magnīs **ālīs**

multīsque plūmīs;

et ecce **vīnea** **ista**,

quasi mittēns rādīcēs suās ad eam,

palmitēs suōs extendit ad illam,

ut irrigāret eam abundantius

quam āreolae, in quibus erat **plantāta**.

8 In **terrā** **bonā**

super aquās multās

**plantāta** **est**,

ut faciat frondēs

et portet frūctum

et sit in vīneam grandem.

9 Dīc: Haec dīcit Dominus Deus:

Ergōne prōsperābitur?

**Nōnne** rādīcēs eius ēvellet

et frūctum eius distringet,

et marcēscent omnia recentia **germina** eius, et ārēscet?

Et nōn opus erit brāchiō grandī neque **populō** multō,

ut ēvellat eam rādīcitus.

10 Ecce **plantāta** **est**; ergōne prōsperābitur?

**Nōnne**, cum tetigerit eam ventus ūrēns,

siccābitur

et in āreīs, in quibus germināverat, ārēscet?”.

11 Et factum **est** verbum Dominī ad mē dīcēns:

12 ”Dīc ad domum exasperantem: **Nescītis** quid **ista** significent? Dīc: Ecce **venit** rēx Babylōnis Ierusālem et assūmpsit rēgem et prīncipēs eius et addūxit eōs ad sēmetipsum in Babylōnem;

13 et tulit dē sēmine rēgnī pepigitque cum eō foedus et accēpit ab eō iūsiūrandum, sed et fortēs terrae sustulit,

14 ut **esset** rēgnum humile et nōn ēlevārētur, sed cūstōdīret **pactum** eius et servāret illud.

15 Quī recēdēns ab eō, mīsit nūntiōs ad Aegyptum, ut daret sibi equōs et **populum** multum. Numquid prōsperābitur vel cōnsequētur salūtem, quī fēcit haec? Et, quī dissolvit **pactum**, numquid effugiet?

16 Vīvō ego, dīcit Dominus Deus, quoniam in locō **rēgis**, quī cōnstituit eum rēgem, cuius fēcit irritum iūrāmentum et solvit **pactum**, quod habēbat cum eō, in **mediō** Babylōnis moriētur.

17 Et nōn in **exercitū** grandī neque in **populō** multō adiuvābit eum pharaō in proeliō, in iactū aggeris et in exstrūctiōne mūnītiōnum, ut interficiat animās multās.

18 Sprēverat enim iūrāmentum, ut solveret foedus, et ecce **dedit** **manum** suam et, cum omnia haec fēcerit, nōn effugiet.

19 Proptereā haec dīcit Dominus Deus: Vīvō ego, quoniam iūrāmentum meum, quod sprēvit, et foedus meum, quod praevāricātus **est**, pōnam in caput eius

20 et expandam super eum rēte meum, et comprehendētur **tendicula** **mea**, et addūcam eum in Babylōnem et iūdicābō illum ibi in praevāricātiōne, **quā** praevāricātus **est** in mē.

21 Et omnēs ēlēctī eius in ūniversō agmine suō gladiō cadent; residuī autem in omnem ventum dispergentur, et sciētis quia ego Dominus **locūtus** sum.

22 Haec dīcit Dominus Deus:

Et sūmam ego dē cacūmine cedrī **sublīmis** et pōnam;

dē vertice rāmōrum eius tenerum distringam

et plantābō super montem excelsum et ēminentem.

23 In monte sublīmī Isrāēl plantābō illud;

et ērumpet in germen et faciet frūctum

et erit in cedrum magnam;

et habitābunt sub **eā** omnēs volucrēs,

et ūniversum volātile sub **umbrā** frondium eius nīdificābit.

24 Et scient omnia ligna regiōnis

quia ego Dominus

humiliāvī lignum **sublīme**

et exaltāvī lignum humile

et siccāvī lignum viride

et frondēre fēcī lignum āridum.

Ego Dominus **locūtus** sum et fēcī”.



## 18

1 Et **factus** **est** sermō Dominī ad mē dīcēns:

2 “Quid **est** vōbīs quod vulgō dīcitis prōverbium istud in **terrā** Isrāēl dīcentēs:

“Patrēs comēdērunt ūvam acerbam,

et dentēs fīliōrum obstupēscunt”?

3 Vīvō ego, dīcit Dominus Deus, nōn **dīcētis** **ultrā** **hōc** prōverbium in Isrāēl.

4 Ecce omnēs animae meae sunt: ut **anima** patris, **ita** et **anima** fīliī **mea** **est**; **anima**, quae peccāverit, **ipsa** moriētur.

5 Et vir, sī fuerit iūstus et fēcerit iūdicium et iūstitiam,

6 in montibus nōn comēderit et oculōs suōs nōn **levāverit** ad īdōla **domūs** Isrāēl et uxōrem proximī **suī** nōn violāverit et ad mulierem mēnstruātam nōn accesserit

7 et hominem nōn afflīxerit, pignus dēbitōrī reddiderit, per vim nihil rapuerit, pānem suum ēsurientī dederit et nūdum operuerit vestīmentō,

8 ad ūsūram nōn commodāverit et fēnus nōn accēperit, ab inīquitāte āverterit **manum** suam, iūdicium vērum fēcerit inter **virum** et **virum**,

9 in praeceptīs meīs ambulāverit et iūdicia **mea** cūstōdierit, ut faciat vēritātem, **hīc** iūstus **est**, **vīta** vīvet, ait Dominus Deus.

10 Quod sī genuerit fīlium latrōnem, effundentem sanguinem et facientem ūnum dē istīs,

11 cum ipse haec omnia nōn fēcerit, et etiam in montibus comedentem et uxōrem proximī **suī** polluentem,

12 egēnum et pauperem afflīgentem, rapientem **rapīnās**, pignus nōn reddentem et ad īdōla **levantem** oculōs suōs, abōminātiōnem facientem,

13 ad ūsūram dantem et fēnus accipientem, numquid vīvet? Nōn vīvet. Cum **ūniversa** **dētestanda** haec fēcerit, morte moriētur; sanguis eius in ipsō erit.

14 Quod sī genuerit fīlium, quī vidēns omnia **peccāta** patris **suī**, quae fēcit, timuerit et nōn fēcerit simile eīs:

15 super montēs nōn comēderit et oculōs suōs nōn **levāverit** ad īdōla **domūs** Isrāēl et uxōrem proximī **suī** nōn violāverit

16 et **virum** nōn afflīxerit, pignus nōn retinuerit et **rapīnam** nōn rapuerit, pānem suum ēsurientī dederit et nūdum operuerit vestīmentō,

17 ab **iniūriā** āverterit **manum** suam, ūsūram et fēnus nōn accēperit, iūdicia **mea** fēcerit, in praeceptīs meīs ambulāverit, **hic** nōn moriētur in inīquitāte patris **suī**, sed **vīta** vīvet.

18 Pater eius, quia calumniātus **est** et fēcit **rapīnās** nec bonum operātus **est** in **mediō** **populī** **suī**, ecce mortuus **est** in inīquitāte **suā**.

19 Et dīcitis: “Quārē nōn portāvit fīlius inīquitātem patris?”. Vidēlicet, quia fīlius iūdicium et iūstitiam operātus **est**, omnia **praecepta** **mea** cūstōdīvit et fēcit **illa**, vīvet **vīta**.

20 **Anima**, quae peccāverit, **ipsa** moriētur; fīlius nōn portābit inīquitātem patris, et pater nōn portābit inīquitātem fīliī. **Iūstitia** iūstī super eum erit, et impietās impiī erit super eum.

21 Sī autem impius ēgerit paenitentiam ab omnibus **peccātīs** **suīs**, quae operātus **est**, et cūstōdierit **ūniversa** **praecepta** **mea** et fēcerit iūdicium et iūstitiam, **vīta** vīvet, nōn moriētur.

22 Omnēs inīquitātēs eius, quās operātus **est**, nōn memorābuntur **eī**; in **iūstitiā** **suā**, quam operātus **est**, vīvet.

23 Numquid voluntātis meae **est** mors impiī, dīcit Dominus Deus, et nōn ut convertātur ā viīs **suīs** et vīvat?

24 Sī autem āverterit sē iūstus ā **iūstitiā** **suā** et fēcerit inīquitātem secundum omnēs abōminātiōnēs, quās operārī **solet** impius, numquid vīvet? Omnēs iūstitiae eius, quās fēcerat, nōn recordābuntur; in praevāricātiōne, **quā** praevāricātus **est**, et in peccātō suō, quod peccāvit, in ipsīs moriētur.

25 Et dīxistis: “Nōn **est** **aequa** **via** Dominī”. **Audītē** ergō, **domus** Isrāēl: Numquid **via** **mea** nōn **est** **aequā**, et nōn **magis** viae vestrae prāvae sunt?

26 Cum enim āverterit sē iūstus ā **iūstitiā** **suā** et fēcerit inīquitātem, moriētur; in **iniūstitiā**, quam operātus **est**, moriētur.

27 Et cum āverterit sē impius ab impietāte **suā**, quam operātus **est**, et fēcerit iūdicium et iūstitiam, ipse animam suam vīvificābit;

28 cōnsīderāns enim et āvertēns sē ab omnibus inīquitātibus **suīs**, quās operātus **est**, **vīta** vīvet, nōn moriētur.

29 Et dīcunt **domus** Isrāēl: “Nōn **est** **aequa** **via** Dominī”. Numquid viae meae nōn sunt aequae, **domus** Isrāēl, et nōn **magis** viae vestrae prāvae?

30 Idcircō ūnumquemque iuxtā viās suās iūdicābō, **domus** Isrāēl, ait Dominus Deus. Convertiminī et agite paenitentiam ab omnibus inīquitātibus vestrīs, et nōn erit vōbīs in scandalum inīquitātis.

31 Prōicite ā vōbīs omnēs praevāricātiōnēs vestrās, in quibus praevāricātī **estis**, et facite vōbīs cor novum et spīritum novum. Et quārē moriēminī, **domus** Isrāēl?

32 Quia nōlō mortem **morientīs**, dīcit Dominus Deus. Revertiminī et vīvite.

## 19

1 Et tū, assūme plānctum super prīncipēs Isrāēl

2 et **dīcēs**:

**Quālīs** erat māter **tua** **leaena**

inter leōnēs!

Cubāvit in **mediō** leunculōrum,

ēnūtrīvit catulōs suōs.

3 Et ēducāvit ūnum dē leunculīs **suīs**;

**leō** **factus** **est**

et didicit capere praedam,

hominēs dēvorāvit.

4 Et convocāvērunt contrā eum gentēs,

in **foveā** eārum **captus** **est**;

et addūxērunt eum in circulīs

in terram Aegyptī.

5 Quae cum vīdisset quoniam exspectāverat,

et perierat spēs eius,

tulit alium dē leunculīs **suīs**,

leōnem cōnstituit eum.

6 Quī incēdēbat inter leōnēs,

**factus** **est** **leō**

et didicit praedam capere,

hominēs dēvorāvit;

7 et frēgit arcēs eōrum

et cīvitātēs eōrum vastāvit.

Et obstupuit **terra** et plēnitūdō eius

ā vōce **rugītūs** illīus.

8 Et convēnērunt adversum eum gentēs

undique dē prōvinciīs

et expandērunt super eum rēte suum,

in **foveā** eārum **captus** **est**.

9 Et mīsērunt eum in caveam in circulīs

et addūxērunt eum ad rēgem Babylōnis;

quī mīsit eum in carcerem,

nē audīrētur vōx eius **ultrā**

super montēs Isrāēl.

10 Māter **tua** vīneae assimilābātur

super aquam **plantāta**.

**Frūctus** eius et frondēs eius crēvērunt

ex aquīs multīs;

11 et factae sunt **eī** virgae solidae

in scēptra dominantium,

et **exaltāta** **est** **statūra** eius

usque in nūbēs,

et appāruit in altitūdine **suā**,

in multitūdine palmitum suōrum.

12 Et **ēvulsa** **est** in **īrā**

in terramque **prōiecta**,

et ventus ūrēns siccāvit frūctum eius;

**abrepta** et **ārefacta** **est** **virga** rōboris eius,

**ignis** **comedit** eam.

13 Et nunc **trānsplantāta** **est** in dēsertum,

in **terrā** **inviā** et sitientī.

14 Et **ēgressus** **est** **ignis** dē **virgā** rāmōrum eius,

quī frūctum eius **comēdit**;

et nōn fuit in **eā** **virga** **fortis**,

scēptrum rēgnī”.

**Plānctus** **est**, et erit in plānctum.

## 20

1 Et factum **est** in annō septimō, in quīntō **mēnse**, in **decimā** **mēnsīs**, vēnērunt **virī** dē seniōribus Isrāēl, ut interrogārent Dominum, et sēdērunt **cōram** mē.

2 Et **factus** **est** sermō Dominī ad mē dīcēns:

3 ”Fīlī hominis, **loquere** seniōribus Isrāēl et **dīcēs** ad eōs: Haec dīcit Dominus Deus: Num ad interrogandum mē vōs vēnistis? Vīvō ego, quia nōn respondēbō vōbīs, ait Dominus Deus.

4 Numquid iūdicābis eōs, numquid iūdicābis, fīlī hominis? Abōminātiōnēs patrum eōrum ostende eīs.

5 Et **dīcēs** ad eōs: Haec dīcit Dominus Deus: In **diē** **quā** **ēlēgī** Isrāēl et **levāvī** **manum** meam prō stirpe **domūs** Iācōb et appāruī eīs in **terrā** Aegyptī et **levāvī** **manum** meam prō eīs dīcēns: Ego Dominus Deus vester;

6 in **diē** **illa** **levāvī** **manum** meam prō eīs, ut ēdūcerem eōs dē **terrā** Aegyptī in terram, quam prōvīderam eīs fluentem **lacte** et melle, quae **est** **ēgregia** inter omnēs terrās.

7 Et dīxī ad eōs: Ūnusquisque abōminātiōnēs oculōrum suōrum abiciat, et in īdōlīs Aegyptī nōlīte polluī: ego Dominus Deus vester.

8 Et **irrītāvērunt** mē nōluēruntque mē audīre; ūnusquisque abōminātiōnēs oculōrum suōrum nōn prōiēcit, nec īdōla Aegyptī relīquērunt. Et dīxī, ut effunderem indignātiōnem meam super eōs et cōnsummārem īram meam in eīs in **mediō** terrae Aegyptī.

9 Et fēcī propter **nōmen** meum, ut nōn violārētur **cōram** gentibus, in quārum **mediō** erant, et inter quās appāruī eīs, ut ēdūcerem eōs dē **terrā** Aegyptī.

10 Ēdūxī ergō eōs dē **terrā** Aegyptī et dūxī in dēsertum.

11 Et **dedī** eīs **praecepta** **mea** et iūdicia **mea** ostendī eīs, quae faciat homō et vīvat in eīs.

12 Īnsuper et sabbata **mea** **dedī** eīs, ut **essent** signum inter mē et eōs, et scīrent quia ego Dominus sānctificāns eōs.

13 Et **irrītāvērunt** mē **domus** Isrāēl in dēsertō: in praeceptīs meīs nōn ambulāvērunt et iūdicia **mea** prōiēcērunt, quae faciēns homō vīvet in eīs, et sabbata **mea** violāvērunt vehementer. Dīxī ergō, ut effunderem furōrem meum super eōs in dēsertō et cōnsūmerem eōs.

14 Et fēcī propter **nōmen** meum, nē violārētur **cōram** gentibus, dē quibus ēdūxī eōs in cōnspectū eārum.

15 Attamen ego **levāvī** **quoque** **manum** meam super eōs in dēsertō, nē indūcerem eōs in terram, quam **dedī** eīs fluentem **lacte** et melle, praecipuam terrārum omnium;

16 quia iūdicia **mea** prōiēcērunt et in praeceptīs meīs nōn ambulāvērunt et sabbata **mea** violāvērunt, post īdōla enim **sua** cor eōrum gradiēbātur.

17 Et pepercit oculus meus super eōs, ut nōn interficerem eōs; nec cōnsūmpsī eōs in dēsertō.

18 Dīxī autem ad fīliōs eōrum in sōlitūdine: In praeceptīs patrum vestrōrum nōlīte **incēdere** nec iūdicia eōrum cūstōdiātis nec in īdōlīs eōrum polluāminī.

19 Ego Dominus Deus vester. In praeceptīs meīs **ambulāte** et iūdicia **mea** **cūstōdīte** et facite **ea**

20 et sabbata **mea** **sānctificāte**, ut sint signum inter mē et vōs, et sciātur quia ego Dominus Deus vester.

21 Et exacerbāvērunt mē fīliī; in praeceptīs meīs nōn ambulāvērunt et iūdicia **mea** nōn cūstōdiērunt, ut facerent **ea**, quae cum fēcerit homō, vīvet in eīs, et sabbata **mea** violāvērunt. Et comminātus sum, ut effunderem furōrem meum super eōs et cōnsummārem īram meam in eīs in dēsertō.

22 Āvertī autem **manum** meam et fēcī propter **nōmen** meum, ut nōn violārētur **cōram** gentibus, dē quibus ēdūxī eōs in oculīs eārum.

23 Iterum **levāvī** **manum** meam in eōs in sōlitūdine, ut dispergerem illōs in nātiōnēs et ventilārem in terrās,

24 eō quod iūdicia **mea** nōn fēcissent et **praecepta** **mea** reprobāssent et sabbata **mea** violāssent et post īdōla patrum suōrum fuissent oculī eōrum.

25 Ergō et ego **dedī** eīs **praecepta** nōn **bona** et iūdicia, in quibus nōn vīvent;

26 et polluī eōs in mūneribus **suīs**, cum offerrent omne, quod aperit vulvam, ut horrōrem eīs incuterem, et sciant quia ego Dominus.

27 Quam ob rem **loquere** ad domum Isrāēl, fīlī hominis, et **dīcēs** ad eōs: Haec dīcit Dominus Deus: Adhūc et in **hōc** blasphēmāvērunt mē patrēs vestrī, cum sprēvissent mē contemnentēs,

28 et indūxissem eōs in terram, super quam **levāvī** **manum** meam, ut darem eīs. Vīdērunt omnem collem excelsum et omne lignum nemorōsum et immolāvērunt ibi victimās suās et dedērunt ibi irrītātiōnem oblātiōnis suae et posuērunt ibi odōrem suāvitātis suae et lībāvērunt lībātiōnēs suās.

29 Et dīxī ad eōs: Quid **est** excelsum, ad quod vōs ingrediminī? Et vocātum **est** **nōmen** eius Excelsum usque ad hanc diem.

30 Proptereā dīc ad domum Isrāēl: Haec dīcit Dominus Deus: **Certē** in **viā** patrum vestrōrum vōs polluiminī et post offendicula eōrum vōs fornicāminī

31 et in oblātiōne dōnōrum vestrōrum, cum trādūcitis fīliōs vestrōs per ignem; vōs polluiminī in omnibus īdōlīs vestrīs usque hodiē, et ego respondēbō vōbīs, **domus** Isrāēl? Vīvō ego, dīcit Dominus Deus, quia nōn respondēbō vōbīs.

32 Neque cōgitātiō **mentis** vestrae fīet dīcentium: “Erimus sīcut gentēs et sīcut cognātiōnēs terrārum, ut **colāmus** ligna et lapidēs”.

33 Vīvō ego, dīcit Dominus Deus, quoniam in manū fortī et brāchiō extentō et in furōre effūsō rēgnābō super vōs.

34 Et ēdūcam vōs dē **populīs** et congregābō vōs dē terrīs, in quibus dispersī **estis**; in manū **validā** et brāchiō extentō et in furōre effūsō.

35 Et addūcam vōs in dēsertum **populōrum** et iūdiciō contendam vōbīscum ibi faciē ad faciem.

36 Sīcut iūdiciō contendī adversum patrēs vestrōs in dēsertō terrae Aegyptī, sīc iūdiciō contendam vōbīscum, dīcit Dominus Deus,

37 et trānsīre vōs faciam sub baculō meō et indūcam vōs in vinculīs **foederis**.

38 Et sēgregābō dē vōbīs trānsgressōrēs et impiōs et dē **terrā** **incolātūs** eōrum ēdūcam eōs, et terram Isrāēl nōn ingredientur, et sciētis quia ego Dominus.

39 Et vōs, **domus** Isrāēl, haec dīcit Dominus Deus: Singulī post īdōla **vestra** **ambulāte** et **servīte** eīs. Sed posteā **nōnne** audiētis mē et **nōmen** meum sānctum nōn polluētis **ultrā** in mūneribus vestrīs et in īdōlīs vestrīs?

40 In monte enim sānctō meō, in monte excelsō Isrāēl, ait Dominus Deus, ibi serviet mihi **omnis** **domus** Isrāēl: omnēs, inquam, in **terrā**, in **quā** placēbunt mihi; et ibi quaeram dōnāria **vestra** et prīmitiās oblātiōnum vestrārum in omnibus sānctificātiōnibus vestrīs.

41 In odōrem suāvitātis suscipiam vōs, cum ēdūxerō vōs dē **populīs** et congregāverō vōs dē terrīs, in quās dispersī **estis**, et sānctificābor in vōbīs in oculīs nātiōnum.

42 Et sciētis quia ego Dominus, cum indūxerō vōs ad terram Isrāēl, in terram, prō **quā** **levāvī** **manum** meam, ut darem eam patribus vestrīs.

43 Et recordābiminī ibi viārum vestrārum et omnium scelerum vestrōrum, quibus pollūtī **estis**, et displicēbitis vōbīs in cōnspectū vestrō in omnibus malitiīs vestrīs, quās fēcistis.

44 Et sciētis quia ego Dominus, cum benefēcerō vōbīs propter **nōmen** meum, nōn secundum viās vestrās **malās** neque secundum **scelera** **vestra** **pessima**, **domus** Isrāēl”, ait Dominus Deus.

## 21

1 Et **factus** **est** sermō Dominī ad mē dīcēns:

2 ”Fīlī hominis, pōne faciem tuam contrā merīdiem et **stillā** ad austrum et **prophēta** ad saltum agrī Nageb.

3 Et **dīcēs** saltuī Nageb: Audī verbum Dominī. Haec dīcit Dominus Deus: Ecce ego succendam in tē ignem, et combūret in tē omne lignum viride et omne lignum āridum; nōn exstinguētur **flamma** succēnsiōnis, et combūrētur in **eā** **omnis** faciēs ab austrō usque ad aquilōnem.

4 Et vidēbit **ūniversa** **carō** quia ego Domínus succendī eam, nec exstinguētur”.

5 Et dīxī: ”Heu, Domine Deus! Ipsī dīcunt dē mē: “Numquid nōn per parabolās loquitur iste?””.

6 Et **factus** **est** sermō Dominī ad mē dīcēns:

7 ”Fīlī hominis, pōne faciem tuam ad Ierusālem et **stillā** ad sānctuāria et **prophēta** contrā humum Isrāēl.

8 Et **dīcēs** terrae Isrāēl: Haec dīcit Dominus Deus: Ecce ego ad tē, et ēiciam gladium meum dē **vāgīnā** **suā** et **occīdam** in tē iūstum et impium.

9 Prō eō autem quod **occīdī** in tē iūstum et impium, idcircō ēgrediētur gladius meus dē **vāgīnā** **suā** ad omnem carnem, ab austrō ad aquilōnem,

10 ut sciat **omnis** **carō** quia ego Dominus ēdūxī gladium meum dē **vāgīnā** **suā** irrevocābilem.

11 Et tū, fīlī hominis, ingemīsce in contrītiōne lumbōrum et in amāritūdinibus ingemīsce **cōram** eīs.

12 Cumque dīxerint ad tē: “Quārē tū gemis?”, **dīcēs**: Prō audītū quia **venit** et tābēscet omne cor, et dissolventur ūniversae **manūs**, et īnfirmābitur **omnis** **spīritus**, et per **cūncta** genua fluent aquae; ecce **venit** et fīet”, ait Dominus Deus.

13 Et **factus** **est** sermō Dominī ad mē dīcēns:

14 ”Fīlī hominis, **prophēta** et **dīcēs**: Haec dīcit Dominus Deus: **Loquere**:

Gladius, gladius exacūtus **est**

et etiam līmātus;

15 ut caedat victimās exacūtus **est**,

ut splendeat līmātus **est**.

16 Et **datus** **est** ad **lēvigandum**,

ut teneātur manū.

Iste exacūtus **est** gladius et iste līmātus,

ut sit in manū **interficientis**.

17 Clāmā et **ulula**, fīlī hominis,

quia **hic** dīrēctus **est** in **populum** meum,

**hic** in cūnctōs **ducēs** Isrāēl,

quī gladiō trāditī sunt cum **populō** meō.

18 Idcircō plaude super **femur**,

quia **probātiō** **est**,

dīcit Dominus Deus.

19 Tū ergō, fīlī hominis,

**prophēta** et percute manū ad **manum**.

Et duplicētur gladius,

ac triplicētur gladius interfectōrum: **hic** **est** gladius occīsiōnis magnae,

quī eōs circumdat,

20 ut cor tābēscat,

et multiplicentur corruentēs.

In omnibus portīs eōrum

**dedī** occīsiōnem gladiī:

ēheu, factī acūtī et līmātī ad fulgendum,

polītī ad caedem!

21 “**Exacuēre**, **vāde** ad dexteram sīve ad sinistram,

quōcumque aciēs tuae sunt dēstinātae”.

22 Quīn et ego plaudam manū ad **manum**

et saturābō indignātiōnem meam,

ego Dominus **locūtus** sum”.

23 Et **factus** **est** sermō Dominī ad mē dīcēns:

24 “Et tū, fīlī hominis, pōne tibi duās viās, ut veniat gladius **rēgis** Babylōnis: dē **terrā** **ūnā** ēgrediantur ambae; et indicem statue, in **capite** viae cīvitātis statue.

25 Viam pōnēs, quō veniat gladius, ad Rabbā fīliōrum Ammōn et ad Iūdam in Ierusālem mūnītissimam.

26 Stat enim rēx Babylōnis in biviō in **capite** duārum viārum, dīvīnātiōnem quaerēns, commiscēns sagittās; interrogat teraphim, iecur cōnsulit.

27 Ad dexteram eius **facta** **est** dīvīnātiō super Ierusālem, ut pōnat arietēs, ut aperiat **os** ad caedem, ut ēlevet **vōcem** in ululātū, ut pōnat arietēs contrā portās, ut comportet aggerem, ut aedificet mūnītiōnēs.

28 Eritque quasi cōnsulēns frūstrā ōrāculum in oculīs eōrum, et iūrāmenta **sānctissima** sunt eīs; ipse autem in memoriam revocābit inīquitātem ad capiendum.

29 Idcircō haec dīcit Dominus Deus: Prō eō quod in memoriam revocāstis inīquitātem vestram, et revēlātae sunt praevāricātiōnēs vestrae, et appāruērunt **peccāta** **vestra** in omnibus operibus vestrīs; prō eō, inquam, quod in memoriam revocātī **estis**, manū capiēminī.

30 Tū autem, **profānē**, **impiē** dux Isrāēl, cuius **venit** diēs in tempore inīquitātis fīnītae —

31 haec dīcit Dominus Deus — auferātur **cidaris**, tollātur **corōna**; **hoc** nōn erit amplius. Humile sublevētur, et **sublīme** humiliētur.

32 Ruīnam, ruīnam, ruīnam pōnam illud; et **hoc** nōn fīet, dōnec veniat, cuius **est** iūdicium, et trādam **eī**.

33 Et tū, fīlī hominis, **prophēta** et dīc: Haec dīcit Dominus Deus ad fīliōs Ammōn et ad opprobrium eōrum; et **dīcēs**: Gladius, gladius **est** ēvāgīnātus ad **occīdendum**, līmātus ad cōnsūmendum, ut fulgeat,

34 cum tibi videntur **vāna**, et dīvīnantur mendācia, ut pōnātur gladius ad colla profānōrum impiōrum, quōrum **venit** diēs in tempore inīquitātis fīnītae.

35 Revertātur ad vāgīnam suam. In locō, in quō creātus **es**, in **terrā** nātīvitātis tuae iūdicābō tē.

36 Et effundam super tē indignātiōnem meam, in igne furōris meī sufflābō in tē; dabōque tē in **manūs** hominum īnsipientium et fabricantium interitum.

37 Ignī **eris** cibus, sanguis tuus erit in **mediō** terrae; oblīviōnī **trāderis**, quia ego Dominus **locūtus** sum”.

## 22

1 Et factum **est** verbum Dominī ad mē dīcēns:

2 ”Et tū, fīlī hominis, num iūdicās, num iūdicās cīvitātem sanguinum?

3 Et ostendēs **eī** omnēs abōminātiōnēs suās et **dīcēs**: Haec dīcit Dominus Deus: Cīvitās effundēns sanguinem in **mediō** **suī**, ut veniat tempus eius et, quae fēcit īdōla contrā sēmetipsam, ut polluerētur.

4 In sanguine tuō, quī ā tē effūsus **est**, dēlīquistī; et in īdōlīs tuīs, quae fēcistī, **pollūta** **es**; et appropinquāre fēcistī diēs tuōs et addūxistī tempus annōrum tuōrum. Proptereā **dedī** tē opprobrium gentibus et irrīsiōnem ūniversīs terrīs.

5 Quae iuxtā sunt et quae procul ā tē, triumphābunt dē tē, sordibus **fāmōsā**, **grandis** tumultū.

6 Ecce prīncipēs Isrāēl singulī prō brāchiō suō fuērunt in tē ad effundendum sanguinem.

7 Pater et māter contemptī sunt in tē, **advena** **oppressus** **est** in **mediō** tuī, pūpillum et viduam afflīxērunt apud tē.

8 Sānctuāria **mea** sprēvistī et sabbata **mea** prōfānāstī.

9 **Virī** dētractōrēs fuērunt in tē ad effundendum sanguinem et super montēs comēdērunt in tē; scelus operātī sunt in **mediō** tuī.

10 Verēcundiōra patris discooperuērunt in tē, immunditiam mēnstruātae humiliāvērunt in tē;

11 et ūnus in uxōrem proximī **suī** operātus **est** abōminātiōnem, et alter nurum suam polluit **nefāriē**; frāter sorōrem suam, fīliam patris **suī**, oppressit in tē.

12 **Mūnera** accēpērunt apud tē ad effundendum sanguinem, ūsūram et fēnus accēpistī et **avārē** proximōs tuōs calumniābāris meīque **oblīta** **es**, ait Dominus Deus.

13 Ecce complōsī **manūs** meās super lucrum tuum, quod fēcistī, et super sanguinem, quī effūsus **est** in **mediō** tuī.

14 Numquid sustinēbit cor tuum, aut praevalēbunt **manūs** tuae in diēbus, quōs ego faciam tibi? Ego Dominus **locūtus** sum et faciam;

15 et dispergam tē in nātiōnēs et ventilābō tē in terrās et dēficere faciam immunditiam tuam ā tē:

16 et prōfānābō mē in tē in cōnspectū gentium, et sciēs quia ego Dominus”.

17 Et factum **est** verbum Dominī ad mē dīcēns:

18 ”Fīlī hominis, **versa** **est** mihi **domus** Isrāēl in scōriam; omnēs istī argentum et aes et stannum et ferrum et plumbum in **mediō** **fornācis**, **scōriā** factī sunt.

19 Proptereā haec dīcit Dominus Deus: **Eō** quod versī **estis** omnēs in scōriam, proptereā ecce ego congregābō vōs in **mediō** Ierusālem

20 congregātiōne argentī et **āeris** et ferrī et plumbī et stannī in **mediō** **fornācis**, ut succendātur in **eā** **ignis** ad cōnflandum: sīc congregābō in furōre meō et in **īrā** **meā** et pōnam et cōnflābō vōs

21 et congregābō vōs et succendam vōs in igne furōris meī, et cōnflābiminī in **mediō** eius.

22 Ut cōnflātur argentum in **mediō** **fornācis**, sīc cōnflābiminī in **mediō** eius; et sciētis quia ego Dominus effūderim indignātiōnem meam super vōs”.

23 Et factum **est** verbum Dominī ad mē dīcēns:

24 ”Fīlī hominis, dīc **eī**: Tū **es** **terra**, super quam nōn **cecidit** **pluvia** neque imber in **diē** furōris,

25 cuius **ducēs** in **mediō** eius sīcut **leō** rugiēns capiēnsque praedam: animās dēvorāvērunt, opēs et pretium accēpērunt, viduās eius multiplicāvērunt in **mediō** illīus.

26 Sacerdōtēs eius contempsērunt lēgem meam et polluērunt sānctuāria **mea**, inter sānctum et profānum nōn habuērunt distantiam et inter pollūtum et mundum nōn docuērunt **distinguere** et ā sabbatīs meīs āvertērunt oculōs suōs, et coinquinābar in **mediō** eōrum.

27 Prīncipēs eius in **mediō** illīus quasi lupī rapientēs praedam ad effundendum sanguinem et perdendās animās et **avārē** **sectanda** lucra.

28 Prophētae autem eius liniēbant eīs omnia calce, videntēs **vāna** et dīvīnantēs eīs mendācium, dīcentēs: “Haec dīcit Dominus Deus”, cum Dominus nōn sit **locūtus**.

29 **Populus** terrae calumniābātur calumniam et rapiēbat violenter; egēnum et pauperem afflīgēbant et advenam opprimēbant absque iūdiciō.

30 Et quaesīvī dē eīs **virum**, quī interpōneret saepem et stāret in cōnfractiōne contrā mē prō **terrā**, nē dissipārem eam, et nōn **invēnī**.

31 Et effūdī super eōs indignātiōnem meam, in igne īrae meae cōnsūmpsī eōs, viam eōrum in caput eōrum reddidī”, ait Dominus Deus.

## 23

1 Et **factus** **est** sermō Dominī ad mē dīcēns:

2 ”Fīlī hominis, duae mulierēs fīliae mātris ūnīus fuērunt

3 et fornicātae sunt in Aegyptō, in **adulēscentiā** **suā** fornicātae sunt; ibi **subācta** sunt **ūbera** eārum, et tāctae sunt mammae virginitātis eārum.

4 **Nōmina** autem eārum Oolla maior et Ooliba soror eius; et habuī eās, et peperērunt fīliōs et fīliās: porrō eārum **nōmina** **Samarīa** Oolla et Ierusālem Ooliba.

5 **Fornicāta** **est** igitur Oolla discēdēns ā mē; et īnsānīvit in amātōrēs suōs, in Assyriōs: bellātōrēs

6 vestītōs hyacinthō, prīncipēs et **magistrātūs**, iuvenēs dēsīderābilēs ūniversī, equitēs ascēnsōrēs equōrum.

7 Et **dedit** fornicātiōnēs suās ad eōs ēlēctōs fīliōrum Assyriae ūniversōs; et apud omnēs, in quōs īnsānīvit, in omnibus īdōlīs eōrum **pollūta** **est**.

8 Īnsuper et fornicātiōnēs suās, quās habuerat in Aegyptō, nōn relīquit; nam et illī dormiērunt cum **ea** in **adulēscentiā** eius, et illī tetigerant **ūbera** virginitātis eius et effūderant fornicātiōnem suam super eam.

9 Proptereā trādidī eam in **manūs** amātōrum suōrum, in **manūs** fīliōrum Assyriae, in quōs īnsānīvit;

10 ipsī discooperuērunt ignōminiam eius, fīliōs et fīliās illīus tulērunt et ipsam **occīdērunt** gladiō; et **facta** **est** **fāmōsā** mulieribus, et iūdicia perpetrārunt in **eā**.

11 Quod cum vīdisset soror eius Ooliba, plūs quam **illa** īnsānīvit libīdine et fornicātiōne **suā** super fornicātiōnem sorōris suae.

12 In fīliōs Assyriōrum amōre exārsit: **ducēs** et **magistrātūs**, bellātōrēs indūtōs veste **pretiōsā**, equitēs, quī vectābantur equīs, adulēscentēs cūnctī dēsīderābilēs.

13 Et vīdī quod **pollūta** **esset**: **via** **ūna** ambārum;

14 et auxit fornicātiōnēs suās. Cumque vīdisset virōs dēpictōs in pariete, imāginēs Chaldaeōrum expressās sinōpide,

15 et accīnctōs balteīs **rēnēs**, et tiārās dēfluentēs in capitibus eōrum; **aspectus** **essedariōrum** omnibus, similitūdō fīliōrum Babylōnis, quōrum **patriā** **Chaldaeā**.

16 Et īnsānīvit super eōs **concupiscentia** oculōrum suōrum et mīsit nūntiōs ad eōs in Chaldaeam.

17 Cumque vēnissent ad eam fīliī Babylōnis ad cubīle amōris, polluērunt eam stuprīs **suīs**; et, cum **pollūta** **esset** ab eīs, recessit **anima** eius ab illīs.

18 Cum manifestāsset fornicātiōnēs suās et discooperuisset ignōminiam suam, recessit **anima** **mea** ab **eā**, sīcut recesserat **anima** **mea** ā sorōre eius.

19 Multiplicāvit autem fornicātiōnēs suās, recordāns diēs adulēscentiae suae, quibus **fornicāta** **est** in **terrā** Aegyptī;

20 et īnsānīvit libīdine in amātōrēs suōs, quōrum **membra** sunt ut **membra** asinōrum, et sīcut **flūxus** equōrum **flūxūs** eōrum.

21 Et dēsīderāstī scelus adulēscentiae tuae, quandō **subācta** sunt in Aegyptō **ūbera** **tua**, et tāctae mammae pūbertātis tuae.

22 Proptereā, Ooliba, haec dīcit Dominus Deus: Ecce ego suscitābō amātōrēs tuōs contrā tē, dē quibus recessit **anima** **tua**; et congregābō eōs adversum tē in circuitū,

23 fīliōs Babylōnis et ūniversōs Chaldaeōs, Phacud et Suē et Cue, omnēs fīliōs Assyriōrum cum eīs, iuvenēs dēsīderābilēs, **ducēs** et **magistrātūs** ūniversōs, **essedāriōs** et nōminātōs, ascēnsōrēs equōrum omnēs.

24 Et venient super tē īnstrūctī currū et **rotā**, cum multitūdine **populōrum**; scūtō et clipeō et **galeā** armābuntur contrā tē undique, et dabō **cōram** eīs iūdicium, et iūdicābunt tē iūdiciīs **suīs**.

25 Et pōnam zēlum meum in tē, quem exercent tēcum in furōre: nāsum tuum et aurēs tuās praecīdent et, quae remānserint dē tē, gladiō **concident**; ipsī fīliōs tuōs et fīliās tuās capient, et novissimum tuum dēvorābitur ignī.

26 Et dēnūdābunt tē vestīmentīs tuīs et tollent vāsa glōriae tuae;

27 et cessāre faciam scelus tuum dē tē et fornicātiōnem tuam dē **terrā** Aegyptī, nec **levābis** oculōs tuōs ad eōs et Aegyptī nōn recordāberis amplius.

28 Quia haec dīcit Dominus Deus: Ecce ego trādam tē in manū eōrum, quōs ōdistī, in manū, dē quibus recessit **anima** **tua**;

29 et agent tēcum in **odiō** et tollent omnēs labōrēs tuōs et dīmittent tē nūdam et **ignōminia** plēnam, et revēlābitur **ignōminia** fornicātiōnum tuārum, scelus tuum et fornicātiōnēs tuae.

30 Fēcērunt haec tibi, quia **fornicāta** **es** post gentēs, inter quās **pollūta** **es** in īdōlīs eārum.

31 In **viā** sorōris tuae ambulāstī, et dabō calicem eius in manū **tuā**.

32 Haec dīcit Dominus Deus:

Calicem sorōris tuae bibēs

profundum et lātum

C **eris** in dērīsum et in subsannātiōnem C:

**est** capācissimus.

33 Ēbrietāte et dolōre replēberis,

calice stupōris et horrōris,

calice sorōris tuae Samarīae,

34 et bibēs illum et ēpōtābis usque ad faecēs;

et fragmenta eius rōdēs

et **ūbera** **tua** lacerābis,

quia ego **locūtus** sum”,

ait Dominus Deus.

35 Proptereā haec dīcit Dominus Deus: ”Quia **oblīta** **es** meī et prōiēcistī mē post tergum tuum, tū **quoque** **porta** scelus tuum et fornicātiōnēs tuās”.

36 Et ait Dominus ad mē: ”Fīlī hominis, numquid iūdicās Oollam et Oolibam? Annūntiā ergō eīs **scelera** eārum.

37 Quia adulterātae sunt, et sanguis in manibus eārum, et cum īdōlīs **suīs** fornicātae sunt; īnsuper et fīliōs suōs, quōs genuērunt mihi, obtulērunt eīs ad dēvorandum.

38 Sed et **hoc** fēcērunt mihi: polluērunt sānctuārium meum in **diē** **illa** et sabbata **mea** prōfānāvērunt.

39 Cumque immolārent fīliōs suōs īdōlīs **suīs** et ingrederentur sānctuārium meum in **diē** **illa**, ut polluerent illud, ecce haec fēcērunt in **mediō** **domūs** meae.

40 Quīn et mīsērunt ad virōs venientēs dē **longē**, ad quōs nūntius **missus** erat; itaque ecce vēnērunt. Quibus tē lāvistī et circumlēvistī stibiō oculōs tuōs et **ōrnāta** **es** mundō muliebrī;

41 sēdistī in **lectō** pulcherrimō, et **mēnsā** **ōrnāta** **est** ante tē, thȳmiāma meum et unguentum meum posuistī super eam.

42 Et vōx multitūdinis **exsultantis** erat apud eam et apud virōs multitūdō hominum, quī addūcēbantur dē dēsertō; et posuērunt armillās in manibus eārum et corōnās speciōsās in capitibus eārum.

43 Et dīxī dē **eā**, quae **attrīta** **est** in adulteriīs: Nunc fornicābitur in fornicātiōne **suā** etiam haec.

44 Et ingressī sunt ad eam quasi ad mulierem meretrīcem; sīc ingrediēbantur ad Oollam et ad Oolibam, mulierēs nefāriās.

45 **Virī** ergō iūstī sunt; hī iūdicābunt eās iūdiciō adulterārum et iūdiciō effundentium sanguinem, quia adulterae sunt, et sanguis in manibus eārum”.

46 Haec enim dīcit Dominus Deus: ”Addūc ad eās congregātiōnem et trāde eās in terrōrem et in **rapīnam**;

47 et lapidentur lapidibus congregātiōnis et cōnfodiantur gladiīs eōrum; fīliōs et fīliās eārum interficiant et domōs eārum igne succendant.

48 Et auferam scelus dē **terrā**, et discent omnēs mulierēs, nē faciant secundum scelus vestrum;

49 et dabunt scelus vestrum super vōs, et **peccāta** īdōlōrum vestrōrum portābitis et sciētis quia ego Dominus Deus”.

## 24

1 Et factum **est** verbum Dominī ad mē in annō nōnō, in **mēnse** decimō, **decimā** **mēnsis**, dīcēns:

2 “Fīlī hominis, scrībe tibi **nōmen** diēī huius, in **quā** **aggressus** **est** rēx Babylōnis adversum Ierusālem hodiē.

3 Et **dīcēs** per prōverbium ad domum irrītātrīcem parabolam et **loqueris** ad eōs: Haec dīcit Dominus Deus:

Pōne **ōllam**; pōne, inquam,

et mitte in **eā** aquam.

4 Congere **frusta** eius in **eā**,

omnem partem bonam, **femur** et armum,

ēlēctīs ossibus implē eam,

5 pinguissimum **pecūs** assūme.

Compōne **quoque** struem lignōrum sub **eā**;

effervēscant **frusta** eius,

et coque ossa illīus in **mediō** eius.

6 Proptereā haec dīcit Dominus Deus:

Vae cīvitātī sanguinum,

**ōllae**, cuius rūbīgō in **ea** **est**,

et rūbīgō eius nōn exīvit dē **eā**!

Per partēs et per partēs suās ēice ex **eā**,

neque cadat super eam sors.

7 Sanguis enim eius in **mediō** eius **est**,

super limpidissimam petram effūdit illum;

nōn effūdit illum super terram,

ut possit operīrī pulvere;

8 ut superdūcerem indignātiōnem meam

et **vindictā** ulcīscerer,

**dedī** sanguinem eius

super petram limpidissimam, nē operīrētur.

9 Proptereā haec dīcit Dominus Deus:

Vae cīvitātī sanguinum,

cuius ego grandem faciam pyram!

10 Congere ligna, succende ignem,

coque carnēs usque ad cōnsūmptiōnem

et effunde iūs,

et ossa combūrentur.

11 Relinque **quoque** eam super prūnās vacuam,

ut incalēscat, et ārdēscat aes eius,

et cōnflētur in **mediō** eius inquināmentum eius,

et cōnsūmātur rūbīgō eius.

12 Multō labōre sūdātum **est**,

et nōn exībit dē **eā** **nimia** rūbīgō eius,

neque per ignem.

13 **Immunditia** **tua** **execrābilis**, quia mundāre tē voluī, et nōn **es** **mundāta** ā sordibus tuīs; sed nec mundāberis prius, dōnec **quiēscere** faciam indignātiōnem meam in tē.

14 Ego Dominus **locūtus** sum; veniet et faciam: nōn indulgēbō nec parcam nec plācābor. Iuxtā viās tuās et iuxtā **opera** **tua** iūdicābō tē”, dīcit Dominus.

15 Et factum **est** verbum Dominī ad mē dīcēns:

16 ”Fīlī hominis, ecce ego tollō ā tē dēliciās oculōrum tuōrum in **plāgā**, et nōn plangēs neque plōrābis, neque fluent lacrimae tuae.

17 Ingemīsce tacēns, mortuōrum lūctum nōn faciēs, **corōna** **tua** **circumligāta** sit tibi, et calceāmenta **tua** pōnēs in pedibus tuīs nec amictū **ōra** vēlābis nec cibōs lūgentium comedēs”.

18 **Locūtus** sum ergō ad **populum** **manē**, et **mortua** **est** uxor **mea** vespere; fēcīque **manē**, sīcut praecēperat mihi.

19 Et dīxit ad mē **populus**: ”Quārē nōn **indicās** nōbīs, quid **ista** significent, quae tū **facis**?”.

20 Et dīxī ad eōs: ”Sermō Dominī **factus** **est** ad mē dīcēns:

21 **Loquēre** domuī Isrāēl: Haec dīcit Dominus Deus: Ecce ego polluam sānctuārium meum, superbiam rōboris vestrī et dēliciās oculōrum vestrōrum et sollicitūdinem animae vestrae. Fīliī vestrī et fīliae, quās relīquistis, gladiō cadent.

22 Et faciētis, sīcut fēcī: **ōra** amictū nōn vēlābitis et cibōs lūgentium nōn comedētis,

23 corōnās habēbitis in capitibus vestrīs et calceāmenta in pedibus, nōn plangētis neque flēbitis, sed tābēscētis in inīquitātibus vestrīs, et ūnusquisque gemet ad frātrem suum.

24 Eritque Ezechiēl vōbīs in portentum: iuxtā omnia, quae fēcit, faciētis, cum vēnerit istud, et sciētis quia ego Dominus Deus.

25 Et tū, fīlī hominis, ecce in **diē**, quō tollam ab eīs fortitūdinem eōrum et gaudium magnificentiae et dēliciās oculōrum eōrum et dēsīderium animae eōrum, fīliōs et fīliās eōrum;

26 in **diē** **illa**, cum vēnerit fugiēns ad tē, ut annūntiet tibi,

27 in **diē**, inquam, **illa** aperiētur **os** tuum cum eō, quī **fugit**; et **loqueris** et nōn silēbis **ultrā** **eris**que eīs in portentum, et scient quia ego Dominus”.

## 25

1 Et **factus** **est** sermō Dominī ad mē dīcēns:

2 ”Fīlī hominis, pōne faciem tuam contrā fīliōs Ammōn et **prophēta** dē eīs

3 et **dīcēs** fīliīs Ammōn: **Audītē** verbum Dominī Deī.

Haec dīcit Dominus Deus: Prō eō quod dīxistī: “Eugē!” super sānctuārium meum, quia pollūtum **est**, et super terram Isrāēl, quoniam **dēsōlāta** **est**, et super domum Iūdae, quoniam ductī sunt in captīvitātem,

4 idcircō ego trādam tē fīliīs orientālibus in hērēditātem, et collocābunt **castra** **sua** in tē et pōnent in tē **tentōria** **sua**; ipsī comedent frūgēs tuās, et ipsī bibent lac tuum.

5 Dabōque Rabba in **pāscuā** camēlōrum et fīliōs Ammōn in cubīle pecorum, et sciētis quia ego Dominus.

6 Quia haec dīcit Dominus Deus: Prō eō quod plausistī manū et percussistī **pede** et **gāvīsa** **es** ex **tōtō** affectū super terram Isrāēl,

7 idcircō ecce ego extendam **manum** meam super tē et trādam tē in dīreptiōnem gentium et interficiam tē dē **populīs** et perdam dē terrīs et conteram, et sciēs quia ego Dominus.

8 Haec dīcit Dominus Deus: Prō eō quod dīxērunt Moab et Seir: “Ecce sīcut omnēs gentēs **domūs** Iūdae!”,

9 idcircō ecce ego aperiam **latus** Moab prīvāns eam cīvitātibus, cīvitātibus, inquam, eius, ā fīnibus eius, **decōrē** terrae: Bethiesimoth et Baalmeon et Cariathaim;

10 fīliīs **orientis** cum fīliīs Ammōn dabō eam in hērēditātem, ut nōn sit **memoriā** **ultrā** fīliōrum Ammōn in gentibus.

11 Et in Moab faciam iūdicia, et scient quia ego Dominus.

12 Haec dīcit Dominus Deus: Prō eō quod fēcit **Idūmaea** ultiōnem, ut sē vindicāret dē domō Iūdae, peccāvitque dēlinquēns et vindictam expetīvit dē eīs,

13 idcircō haec dīcit Dominus Deus: Extendam **manum** meam super Idūmaeam et auferam dē **eā** hominem et iūmentum et faciam eam dēsertum; dē Theman et usque Dēdān gladiō cadent.

14 Et dabō ultiōnem meam super Idūmaeam per **manum** **populī** meī Isrāēl, et facient in Edom iuxtā īram meam et furōrem meum, et scient vindictam meam, dīcit Dominus Deus.

15 Haec dīcit Dominus Deus: Prō eō quod fēcērunt Palaestīnī in **vindictā** et ultī sē sunt **tōtō** animō interficientēs et implentēs inimīcitiās sempiternās,

16 proptereā haec dīcit Dominus Deus: Ecce ego extendam **manum** meam super Palaestīnōs et interficiam Cherethaēōs et perdam reliquiās maritimae regiōnis;

17 faciamque in eīs ultiōnēs magnās, arguēns in furōre, et scient quia ego Dominus, cum dederō vindictam meam super eōs”.

## 26

1 Et factum **est** in ūndecimō annō, **prīma** **mēnsis**, **factus** **est** sermō Dominī ad mē dīcēns:

2 “Fīlī hominis, prō eō quod dīxit **Tyrus** dē Ierusālem:

“Eugē, **cōnfrācta** **est**

**porta** **pōpulōrum**!

**Conversa** **est** ad mē;

quae erat **plēna**, **dēserta** **est**”,

3 proptereā haec dīcit Dominus Deus:

Ecce ego super tē, Tyre,

et **ascendere** faciam ad tē gentēs multās,

sīcut ascendit mare fluctuāns;

4 et dissipābunt mūrōs Tyrī

et dēstruent turrēs eius,

et rādam pulverem eius dē **eā**,

et dabō eam in limpidissimam petram.

5 Siccātiō sagēnārum

erit in **mediō** **maris**,

quia ego **locūtus** sum,

ait Dominus Deus;

et erit in dīreptiōnem gentibus.

6 Fīliae **quoque** eius, quae sunt in agrō,

gladiō interficientur,

et scient quia ego Dominus.

7 Quia haec dīcit Dominus Deus:

Ecce ego addūcam ad Tyrum

Nabuchodonosor, rēgem Babylōnis,

ab aquilōne, rēgem rēgum,

cum equīs et curribus et equitibus

et coetū **populō**que magnō.

8 Fīliās tuās, quae sunt in agrō,

gladiō interficiet,

et circumdabit tē mūnītiōnibus

et comportābit aggerem in gȳrō

et **levābit** contrā tē clipeum

9 et vīneās et arietēs temperābit in mūrōs tuōs

et turrēs tuās dēstruet in **armātūrā** **suā**.

10 Inundātiōne equōrum eius

operiet tē pulvis eōrum,

ā sonitū **equitum**

et rotārum et curruum

movēbuntur mūrī tuī,

dum **ingressus** fuerit portās tuās

quasi per **introitūs** **urbis** dissipātae.

11 Ungulīs equōrum suōrum

conculcābit omnēs **platēās** tuās,

**populum** tuum gladiō caedet,

et columnae tuae fortissimae

in terram corruent.

12 Vastābunt opēs tuās,

dīripient negōtiātiōnēs tuās

et dēstruent mūrōs tuōs

et domōs tuās praeclārās subvertent

et lapidēs tuōs et ligna **tua** et pulverem tuum

in **mediō** aquārum pōnent.

13 Et **quiēscere** faciam tumultum canticōrum tuōrum,

et **sonitus** citharārum tuārum nōn audiētur amplius,

14 et dabō tē in limpidissimam petram;

siccātiō sagēnārum **eris**,

nec aedificāberis **ultrā**,

quia ego **locūtus** sum,

dīcit Dominus Deus.

15 Haec dīcit Dominus Deus **Tȳrō**: Numquid nōn ā sonitū ruīnae tuae et gemitū interfectōrum tuōrum, cum occīsī fuerint in **mediō** tuī, commovēbuntur īnsulae?

16 Et dēscendent dē sēdibus **suīs** omnēs prīncipēs **maris** et auferent pallia **sua** et vestīmenta **sua** **varia** abicient; et induentur stupōre, in **terrā** sedēbunt et attonitī et tremefactī stupēbunt super tē.

17 Et assūmentēs super tē lāmentum **dicent** tibi:

“Quōmodo peristī, quae habitās in marī,

urbs **inclita**,

quae fuistī **fortis** in marī

cum habitātōribus tuīs,

quōs formīdābant ūniversī!

18 Nunc stupēbunt nāvēs

in **diē** ruīnae tuae,

et turbābuntur īnsulae in marī

ob exitum tuum”.

19 Quia haec dīcit Dominus Deus: Cum dederō tē urbem dēsōlātam sīcut cīvitātēs, quae nōn habitantur, et addūxerō super tē abyssum, et operuerint tē aquae multae,

20 dētraham tē cum hīs, quī dēscendunt in lacum, ad **populum** **prīstinum** et collocābō tē in **profundīs** terrae sīcut ruīnās ā saeculō cum hīs, quī dēscendunt in lacum, ut nōn habitēris et cōnsistās in **terrā** vīventium;

21 in nihilum redigam tē, et nōn **eris** et **requīsīta** nōn inveniēris **ultrā** in sempiternum”, dīcit Dominus Deus.

## 27

1 Et factum **est** verbum Dominī ad mē dīcēns:

2 “Tū ergō, fīlī hominis, assūme super Tyrum lāmentum

3 et **dicēs** **Tȳrō**, quae habitat in introitū **maris**, negōtiātrīcī **populōrum** ad īnsulās multās: Haec dīcit Dominus Deus:

Ō Tyre, tū dīxistī: “Perfectī **decōris** ego sum!”.

4 In **corde** **maris** fīnēs tuī;

quī tē aedificāvērunt, implēvērunt **decōrem** tuum.

5 Abietibus dē Sanir exstrūxērunt

tibi omnia **tabulāta**;

cedrum dē **libanō** tulērunt,

ut facerent tibi **mālum**;

6 **quercus** dē Basān

dolāvērunt in rēmōs tuōs

et trānstra **tua** fēcērunt ex ebore

et cupressīs dē īnsulīs Cetthim.

7 Byssus **varia** **texta** dē Aegyptō

erat tibi in vēlum,

ut pōnerētur in **mālō**,

hyacinthus et **purpura** dē īnsulīs **Elīsā**

**facta** sunt operīmentum tuum.

8 Habitātōrēs **Sidōnis** et Āradiī

fuērunt rēmigēs tuī;

sapientēs tuī, Tyre,

factī sunt nautae tuī.

9 Senēs Giblī et prūdentēs eius fuērunt in tē,

ut sarcīrent rīmās tuās.

Omnēs nāvēs **maris** et nautae eārum

fuērunt in tē, ut mercārentur mercēs tuās.

10 Persae et Lud et Phut

erant in **exercitū** tuō,

**virī** bellātōrēs tuī.

Clipeum et galeam suspendērunt in tē;

ipsī dedērunt tibi splendōrem.

11 Fīliī Āradiī cum **exercitū** tuō erant super mūrōs tuōs in circuitū, et Gammadīī erant in turribus tuīs. Clipeōs suōs suspendērunt in **mūrīs** tuīs per gȳrum; ipsī complēvērunt pulchritūdinem tuam.

12 Tharsis negōtiātrīx **tua** propter multitūdinem cūnctārum dīvitiārum; argentum, ferrum, stannum plumbumque dedērunt prō mercibus tuīs.

13 Iavan, Thubal et Mosoch ipsī īnstitōrēs tuī; mancipia et vāsa **aerea** addūxērunt tibi in commūtātiōnem **populō** tuō.

14 Dē domō Thogormā equōs et equitēs et mūlōs addūxērunt prō mercibus tuīs ad forum tuum;

15 fīliī Rhodī negōtiātōrēs tuī; īnsulae multae negōtiātiō **manūs** tuae: dentēs eburneōs et **ebenina** reddidērunt tibi ut tribūtum.

16 **Edom** negōtiātor tuus propter multitūdinem operum tuōrum; carbunculum, purpuram et **scutulāta** et byssum et corallia et rubīnum attulērunt prō mercibus tuīs.

17 **Iūdā** et **terrā** Isrāēl ipsī īnstitōrēs tuī; frūmentum prīmum, balsamum et mel et oleum et rēsīnam attulērunt tibi in commūtātiōnem.

18 Damascēnus negōtiātor tuus propter multitūdinem operum tuōrum, propter multitūdinem dīversārum opum; vīnum dē Helbon et lānam dē Sahar

19 et vīnum dē Uzal prō mercibus tuīs dedērunt; ferrum fabrēfactum, **cassia** et **calamus** in commūtātiōne **tuā** erat.

20 Dēdān īnstitōrēs tuī in tapētibus ad equitandum.

21 **Arabia** et ūniversī prīncipēs Cēdar ipsī negōtiātōrēs **manūs** tuae; cum agnīs et arietibus et haedīs, cum quibus erant negōtiātōrēs tuī.

22 Vēnditōrēs **Saba** et Regma, ipsī negōtiātōrēs tuī, **ūniversa** **prīma** arōmata et omnem lapidem pretiōsum et aurum dedērunt prō mercibus tuīs.

23 Charran et Chenne et **Ēden** negōtiātōrēs tuī; **Saba**, **Assyria** et Chelmad vēnditōrēs tuī.

24 Ipsī negōtiātōrēs tuī cum vestibus splendidīs, involūcrīs hyacinthinīs et polymitīs textūrīsque discoloribus, fūnibus obvolūtīs et **cedrīs** in negōtiātiōnibus tuīs.

25 Nāvēs Tharsis, prīncipēs tuī

in negōtiātiōne **tuā**;

et **replēta** **es** et **glōrificāta** nimis

in **corde** **maris**.

26 In aquīs multīs addūxērunt tē

rēmigēs tuī;

ventus auster contrīvit tē

in **corde** **maris**.

27 Dīvitiae tuae et thēsaurī tuī et multiplicēs mercēs tuae,

nautae tuī et gubernātōrēs tuī,

resarcientēs rīmās tuās et commūtantēs mercēs tuās,

omnēs **quoque** **virī** bellātōrēs tuī,

quī sunt in tē,

cum **ūniversa** multitūdine **tuā**,

quae **est** in **mediō** tuī,

cadent in **corde** **maris**

in **diē** ruīnae tuae.

28 Ā sonitū clāmōris gubernātōrum tuōrum

conturbābuntur lītora.

29 Et dēscendent dē nāvibus **suīs**

omnēs, quī tenēbant rēmum;

nautae et ūniversī gubernātōrēs **maris**

in **terrā** stābunt.

30 Et eiulābunt super tē vōce **magnā**

et clāmābunt **amāre**;

et superiacient pulverem capitibus **suīs**,

in cinere volūtābuntur.

31 Et rādent super tē calvitium

et accingentur ciliciīs

et plōrābunt tē in amāritūdine animae

plōrātū amārissimō;

32 et assūment super tē congementēs carmen lūgubre

et plangent tē:

“Quae **est** ut **Tyrus**, quae obmūtuit

in **mediō** **maris**?

33 Cum vēnissent mercēs tuae dē marī, satiāstī **populōs** multōs;

in multitūdine dīvitiārum tuārum et mercium tuārum

dītāstī **rēgēs** terrae.

34 Nunc **contrīta** **es** ā marī

in **profundīs** aquārum.

**Opēs** tuae et **omnis** multitūdō **tua**,

quae erat in **mediō** tuī,

**cecidērunt**.

35 Ūniversī habitātōrēs īnsulārum

obstupuērunt super tē,

et **rēgēs** eārum horrōre formīdārunt vultū conturbātō;

36 negōtiātōrēs in **populīs** sībilāvērunt super tē.

In horrōrem **facta** **es**

et nōn **eris** usque in perpetuum””.

## 28

1 Et **factus** **est** sermō Dominī ad mē dīcēns:

2 ”Fīlī hominis, dīc prīncipī Tyrī: Haec dīcit Dominus Deus:

**Eō** quod ēlevātum **est** cor tuum,

et dīxistī: “Deus ego sum

et in **cathedrā** deōrum sedeō

in **corde** **maris**!”,

cum sīs homō et nōn Deus,

et dedistī cor tuum quasi cor Deī.

3 Ecce sapientior **es** tū Danel,

omne sēcrētum nōn **est** absconditum ā tē,

4 in **sapientiā** et **prūdentiā** **tuā**

fēcistī tibi opēs

et acquīsīstī aurum et argentum

in thēsaurīs tuīs;

5 in multitūdine sapientiae tuae et in negōtiātiōne **tuā**

multiplicāstī tibi opēs,

et ēlevātum **est** cor tuum in opibus tuīs.

6 Proptereā haec dīcit Dominus Deus: **Eō** quod fēcistī cor tuum quasi cor Deī,

7 idcircō ecce ego addūcam super tē

aliēnōs violentissimōs gentium;

et nūdābunt gladiōs suōs super pulchritūdinem sapientiae tuae

et polluent splendōrem tuum.

8 In fossam dētrahent tē, et moriēris

interitū occīsōrum in **corde** **maris**.

9 Numquid dīcēns **loqueris**: “Deus ego sum!”

**cōram** interficientibus tē,

cum sīs homō et nōn Deus

in manū **occidentium** tē?

10 Morte incircumcīsōrum moriēris

in manū aliēnōrum,

quia ego **locūtus** sum”,

ait Dominus Deus.

11 Et **factus** **est** sermō Dominī ad mē dīcēns: ”Fīlī hominis, **levā** plānctum super rēgem Tyrī

12 et **dīcēs** **eī**: Haec dīcit Dominus Deus:

Tū signāculum perfectum,

plēnus **sapientia** et **perfectus** **decōrē**;

13 in dēliciīs paradīsī Deī fuistī,

**omnis** **lapis** pretiōsus operīmentum tuum:

sardius, topazius et iaspis,

chrysolithus et onyx et bēryllus,

sapphīrus et carbunculus et smaragdus,

aurum opus caelātūrae in tē;

in **diē**, **quā** **conditus** **es**, **praeparāta** sunt.

14 Cum cherub extentō et prōtegente tē posuī tē,

in monte sānctō Deī fuistī,

in **mediō** lapidum ignītōrum ambulāstī,

15 **perfectus** in viīs tuīs

ā **diē** **conditiōnis** tuae,

dōnec **inventa** **est** inīquitās in tē.

16 In multitūdine negōtiātiōnis tuae **replēta** sunt interiōra **tua**

inīquitāte, et peccāstī.

Et ēiēcī tē dē monte Deī,

et perdidit tē cherub prōtegēns

dē **mediō** lapidum ignītōrum.

17 Ēlevātum **est** cor tuum in **decōre** tuō;

perdidistī sapientiam tuam propter splendōrem tuum:

in terram prōiēcī tē,

ante faciem rēgum **dedī** tē, ut cernerent tē.

18 In multitūdine inīquitātum tuārum

et inīquitāte negōtiātiōnis tuae

polluistī sānctuāria **tua**;

prōdūcam ergō ignem dē **mediō** tuī,

quī comedat tē,

et dabō tē in cinerem super terram

in cōnspectū omnium videntium tē.

19 Omnēs, quī vīderint tē, in gentibus

obstupēscent super tē;

in horrōrem **factus** **es**

et nōn **eris** in perpetuum”.

20 Et **factus** **est** sermō Dominī ad mē dīcēns:

21 ”Fīlī hominis, pōne faciem tuam contrā Sidōnem et **prophēta** dē **eā**

22 et **dīcēs**: Haec dīcit Dominus Deus:

Ecce ego ad tē, Sidōn,

et glōrificābor in **mediō** tuī,

et scient quia ego Dominus,

cum fēcerō in **ea** iūdicia

et sānctificātus fuerō in **eā**.

23 Et immittam **eī** pestilentiam

et sanguinem in **platēīs** eius,

et corruent interfectī in **mediō** eius gladiō per circuitum,

et scient quia ego Dominus.

24 Et nōn erit **ultrā** domuī Isrāēl stimulus amāritūdinis et **spīna** dolōrem īnferēns undique per circuitum eōrum, quī adversantur eīs, et scient quia ego Dominus Deus.

25 Haec dīcit Dominus Deus: Quandō congregāverō domum Isrāēl dē **populīs**, in quibus dispersī sunt, sānctificābor in eīs **cōram** gentibus, et habitābunt in **terrā** **suā**, quam **dedī** servō meō Iācōb;

26 et habitābunt in **eā** **secūrī** et aedificābunt domōs plantābuntque vīneās et habitābunt cōnfīdenter, cum fēcerō iūdicia in omnibus, quī adversantur eīs per circuitum, et scient quia ego Dominus Deus eōrum”.

## 29

1 In annō decimō, in decimō **mēnse**, **duodecimā** **mēnsīs**, factum **est** verbum Dominī ad mē dīcēns:

2 ”Fīlī hominis, pōne faciem tuam contrā pharaōnem, rēgem Aegyptī, et prophetābis dē eō et dē Aegyptō **ūniversa**.

3 **Loquēre** et **dīcēs**: Haec dīcit Dominus Deus:

Ecce ego ad tē, pharaō,

rēx Aegyptī,

dracō **magne**, quī cubās

in **mediō** flūminum tuōrum

et **dīcis**: “Meus **est** fluvius,

et ego fēcī memetipsum!”.

4 Et pōnam uncōs in māxillīs tuīs

et agglūtinābō piscēs flūminum tuōrum squāmīs tuīs

et extraham tē dē **mediō** flūminum tuōrum,

et ūniversī piscēs tuī squāmīs tuīs adhaerēbunt.

5 Et prōiciam tē in dēsertum

et omnēs piscēs flūminum tuōrum.

Super faciem terrae cadēs;

nōn **colligēris** neque congregāberis.

**Bēstiīs** terrae et volātilibus caelī

**dedī** tē ad dēvorandum.

6 Et scient omnēs habitātōrēs Aegyptī

quia ego Dominus,

prō eō quod fuistī baculus arundineus

domuī Isrāēl:

7 quandō apprehendērunt tē manū,

**cōnfractus** **es** et lacerāstī omnem umerum eōrum

et, innītentibus eīs super tē,

comminūtus **es**

et dissolvistī omnēs lumbōs eōrum.

8 Proptereā haec dīcit Dominus Deus: Ecce ego addūcam super tē gladium et interficiam dē tē hominem et iūmentum;

9 et erit **terra** Aegyptī in dēsertum et sōlitūdinem, et scient quia ego Dominus. Prō eō quod **dīxerīs**: “Fluvius meus **est**, et ego fēcī!”,

10 idcircō ecce ego ad tē et ad flūmina **tua**, dabōque terram Aegyptī in sōlitūdinēs, gladiō dissipātam ā Magdolō ad Syēnēn et usque ad terminōs Chus.

11 Nōn pertransībit eam pēs hominis, neque pēs iūmentī gradiētur in **eā**, et nōn habitābitur quadrāgintā annīs;

12 dabōque terram Aegyptī dēsertam in **mediō** terrārum dēsertārum, et cīvitātēs eius in **mediō** urbium subversārum erunt dēsōlātae quadrāgintā annīs, et dispergam Aegyptiōs in nātiōnēs et ventilābō eōs in terrās.

13 Quia haec dīcit Dominus Deus: Post fīnem quadrāgintā annōrum congregābō Aegyptiōs dē **populīs**, in quibus dispersī fuērunt,

14 et convertam sortem Aegyptī et collocābō eōs in **terrā** Phaturēs, in **terrā** nātīvitātis suae; et erunt ibi in rēgnum humile.

15 Inter **rēgna** **cētera** erit **humillima** et nōn ēlevābitur **ultrā** super nātiōnēs, et imminuam eōs, nē imperent gentibus.

16 Neque erunt **ultrā** domuī Isrāēl in cōnfīdentiam, in memoriam revocāns inīquitātem, cum sequerentur eōs, et scient quia ego Dominus Deus”.

17 Et factum **est** in vīcēsimō et septimō annō, in prīmō, in **ūnā** **mēnsīs**, factum **est** verbum Dominī ad mē dīcēns:

18 ”Fīlī hominis, Nabuchodonosor, rēx Babylōnis, servīre fēcit **exercitum** suum servitūte **magnā** adversus Tyrum; omne caput dēcalvātum et **omnis** umerus **attrītus** **est**, et mercēs nōn **est** **reddita** **eī** neque exercituī eius dē **Tȳrō** prō servitūte, **quā** servīvit adversum eam.

19 Proptereā haec dīcit Dominus Deus: Ecce ego dabō Nabuchodonosor, **rēgī** Babylōnis, terram Aegyptī, et accipiet opēs eius et dēpraedābitur manubiās eius et dīripiet **spolia** eius, et erit mercēs exercituī illīus,

20 ut stīpendium eius, prō quō servīvit adversum eam. **Dedī** **eī** terram Aegyptī prō eō quod labōrāvērunt mihi, ait Dominus Deus.

21 In **diē** illō germināre faciam **cornū** domuī Isrāēl, et tibi dabō apertum **os** in **mediō** eōrum, et scient quoniam ego Dominus”.

## 30

1 Et factum **est** verbum Dominī ad mē dīcēns:

2 ”Fīlī hominis, **prophēta** et dīc: Haec dīcit Dominus Deus:

**Ululātē**, vae diēī,

3 quia iuxtā **est** diēs,

et appropinquat diēs Dominī,

diēs **nūbis**; tempus gentium erit.

4 Et veniet gladius in Aegyptum,

et erit pavor in Chus,

cum **ceciderint** vulnerātī in Aegyptō,

et ablātae fuerint opēs illīus,

et **dēstrūcta** fundāmenta eius.

5 Chus et Phut et Lud et omne vulgus prōmiscuum

et Chub et fīliī terrae **foederis**

cum eīs gladiō cadent.

6 Haec dīcit Dominus Deus:

Et corruent fulcientēs Aegyptum,

et dēstruētur **superbia** potentiae eius;

ā Magdolō usque ad Syēnēn gladiō cadent in **eā**,

ait Dominus Deus.

7 Et dissipābuntur in **mediō** terrārum dēsōlātārum, et urbēs eius in **mediō** cīvitātum dēsertārum erunt;

8 et scient quia ego Dominus, cum dederō ignem in Aegyptum, et attrītī fuerint omnēs auxiliātōrēs eius.

9 In **diē** **illā** ēgredientur nūntiī ā faciē **meā** in nāvibus ad conterendam cōnfīdentiam Chus, et erit pavor in eīs in **diē** Aegyptī, quia veniet.

10 Haec dīcit Dominus Deus: Cessāre faciam pompam Aegyptī in manū Nabuchodonosor, **rēgis** Babylōnis.

11 Ipse et **populus** eius cum eō violentissimī gentium addūcentur ad disperdendam terram; et ēvāgīnābunt gladiōs suōs super Aegyptum et implēbunt terram interfectīs.

12 Et faciam alveōs flūminum āridōs et trādam terram in manū pessimōrum et dissipābō terram et plēnitūdinem eius in manū aliēnōrum. Ego Dominus **locūtus** sum.

13 Haec dīcit Dominus Deus:

Et disperdam simulācra

et cessāre faciam īdōla dē Memphī,

et dux dē **terrā** Aegyptī

nōn erit amplius,

et dabō terrōrem in **terrā** Aegyptī.

14 Et disperdam terram Phaturēs

et dabō ignem in Tanī

et faciam iūdicia in Nō.

15 Et effundam indignātiōnem meam super Sīn, rōbur Aegyptī, et interficiam multitūdinem Nō.

16 Et dabō ignem in Aegyptō; quasi parturiēns dolēbit Sīn, et in Nō **scissūra** erit, et contrā **Memphīn** hostēs **plēna** **diē**.

17 Iuvenēs Heliopolēōs et Būbastī gladiō cadent, et ipsae captīvae dūcentur.

18 Et in Taphnīs nigrēscet diēs, cum contrīverō ibi scēptra Aegyptī, et dēfēcerit in **eā** **superbia** potentiae eius; ipsam nūbēs operiet, fīliae autem eius in captīvitātem dūcentur.

19 Et faciam iūdicia in Aegyptō, et scient quia ego Dominus”.

20 Et factum **est** in ūndecimō annō, in prīmō, in **septimā** **mēnsīs**, factum **est** verbum Dominī ad mē dīcēns:

21 ”Fīlī hominis, brāchium pharaōnis, **rēgis** Aegyptī, cōnfrēgī, et ecce nōn **est** obvolūtum, ut restituerētur **eī** sānitās, ut ligārētur pannīs et farcīrētur linteolīs, ut receptō rōbore posset **tenēre** gladium.

22 Proptereā haec dīcit Dominus Deus: Ecce ego ad pharaōnem, rēgem Aegyptī, et comminuam brāchium eius forte sed **cōnfractum** et dēiciam gladium dē manū eius

23 et dispergam Aegyptum in gentibus et ventilābō eōs in terrīs.

24 Et cōnfortābō brāchia **rēgis** Babylōnis dabōque gladium meum in manū eius; et cōnfringam brāchia pharaōnis, et gemet gemitibus sīcut trānsfīxus **cōram** faciē eius.

25 Et cōnfortābō brāchia **rēgis** Babylōnis, et brāchia pharaōnis **concident**; et scient quia ego Dominus, cum dederō gladium meum in manū **rēgis** Babylōnis, et extenderit eum super terram Aegyptī.

26 Et dispergam Aegyptum in nātiōnēs et ventilābō eōs in terrās, et scient quia ego Dominus”.

## 31

1 Et factum **est** in annō ūndecimō, in tertiō, **ūna** **mēnsis**, factum **est** verbum Dominī ad mē dīcēns:

2”Fīlī hominis, dīc pharaōnī, **rēgī** Aegyptī, et pompae eius:

Cui **similis** **factus** **es** in magnitūdine **tuā**?

3 Ecce abiēs, quasi cedrus in **Lībanō**,

pulcher rāmīs et frondibus nemorōsus

excelsusque altitūdine,

et inter nūbēs ēlevātum **est** cacūmen eius;

4 aquae nūtriērunt illum,

abyssus exaltāvit eum,

flūmina eius mānābant

in circuitū rādīcum eius,

et rīvōs suōs ēmīsit

ad **ūniversa** ligna campī.

5 Proptereā **ēlevāta** **est** altitūdō eius

super omnia ligna campī,

et **multiplicāta** sunt **arbusta** eius,

et ēlevātī sunt rāmī eius

propter aquās multās.

6 Cumque extendisset umbram suam,

in rāmīs eius fēcērunt nīdōs

omnia volātilia caelī,

et sub frondibus eius genuērunt

omnēs bēstiae campī,

et sub **umbrā** illīus habitābat

**ūniversa** multitūdō gentium;

7 eratque pulcherrimus in magnitūdine **suā**

et in dīlātātiōne arbustōrum suōrum,

erat enim rādīx illīus

iuxtā aquās multās.

8 Cedrī nōn fuērunt **parēs** illī

in paradīsō Deī;

abietēs nōn adaequāvērunt

rāmōs eius,

et platanī nōn fuērunt

aequae frondibus illīus;

omne lignum paradīsī Deī

nōn **est** assimilātum illī et pulchritūdinī eius,

9 quoniam speciōsum fēcī eum

et multīs condēnsīsque frondibus:

et **aemulāta** sunt eum omnia ligna **Ēden**,

quae erant in paradīsō Deī.

10 Proptereā haec dīcit Dominus Deus: Prō eō quod sublīmātus **est** in altitūdine et **dedit** summitātem suam usque in nūbēs, et ēlevātum **est** cor eius in altitūdine **suā**,

11 trādam eum in manū **potentis** prīncipis gentium; faciēns faciet **eī**: iuxtā impietātem eius ēiēcī eum.

12 Et succīdent illum aliēnī, violentissimī nātiōnum; et prōicient eum super montēs, et in cūnctīs convallibus corruent rāmī eius, et cōnfringentur **arbusta** eius in ūniversīs vorāginibus terrae, et recēdent dē **umbrā** eius omnēs **populī** terrae et relinquent eum.

13 Super ruīnam eius habitābunt

omnia volātilia caelī,

et in rāmīs eius erunt

ūniversae bēstiae campī,

14 nē ēleventur in altitūdine **suā**

omnia ligna aquārum neque pōnant

sublīmitātem suam inter nūbēs nec

stent apud eās in sublīmitāte **suā**

omnia, quae irrigantur aquīs, quia

omnēs trāditī sunt in mortem

ad īnferiōra terrae,

in **mediō** fīliōrum hominum,

ad eōs, quī dēscendunt in lacum.

15 Haec dīcit Dominus Deus: In **diē**, quandō dēscendit ad īnferōs, indūxī lūctum, operuī propter eum abyssum et prohibuī flūmina eius et coercuī aquās multās; obscūrāvī super eum **Libanum**, et omnia ligna agrī **concussa** sunt.

16 Ā sonitū ruīnae eius commōvī gentēs, cum dēdūcerem eum ad īnfernum cum hīs, quī dēscendēbant in lacum; et **cōnsōlāta** sunt in īnferiōribus terrae omnia ligna **Ēden**, **ēgregia** atque **praeclāra** in **Libanō**, **ūniversa**, quae irrigābantur aquīs.

17 Nam et ipsī cum eō dēscendērunt ad īnfernum ad interfectōs gladiō et auxiliātōrēs eius, quī sēderant sub **umbrā** eius in **mediō** nātiōnum.

18 Cui assimilātus **es**, ō **inclitē** atque **sublīmis** inter ligna **Ēden**? Et ecce **dēductus** **es** cum lignīs **Ēden** ad īnferiōra terrae; in **mediō** incircumcīsōrum dormiēs cum hīs, quī interfectī sunt gladiō. Ipse **est** pharaō et **omnis** **pompa** eius”, dīcit Dominus Deus.

## 32

1 Et factum **est** duodecimō annō, in **mēnse** duodecimō, in **ūnā** **mēnsīs**, factum **est** verbum Dominī ad mē dīcēns:

2 ”Fīlī hominis, assūme lāmentum super pharaōnem, rēgem Aegyptī, et **dīcēs** ad eum:

**Leō** gentium peristī,

et erās sīcut dracō in marī;

et bulliēbās in flūminibus tuīs

et conturbābās aquās pedibus tuīs

et **turbida** faciēbās flūmina eārum.

3 Haec dīcit Dominus Deus:

Expandam super tē rēte meum

in coetū **populōrum** multōrum,

et extrahent tē in **sagēnā** **meā**;

4 et prōiciam tē in terram,

super faciem agrī abiciam tē

et habitāre faciam super tē omnia volātilia caelī

et saturābō dē tē bēstiās ūniversae terrae;

5 et dabō carnēs tuās super montēs

et implēbō **vallēs** sanie **tuā**.

6 Et irrigābō terram paedōre

sanguinis tuī super montēs,

et vorāginēs implēbuntur ex tē;

7 et operiam, cum **exstīnctus** **fuerīs**, caelum

et **nigrēscere** faciam stēllās eius:

sōlem nūbe tegam,

et **lūna** nōn dabit lūmen suum;

8 omnia lūmināria caelī

maerēre faciam super tē

et dabō tenebrās super terram tuam,

dīcit Dominus Deus.

9 Et commovēbō cor **populōrum** multōrum, cum indūxerō contrītiōnem tuam in gentibus super terrās, quās nescīs.

10 Et **stupēscere** faciam super tē **populōs** multōs, et **rēgēs** eōrum horrōre nimiō formīdābunt super tē, cum volāre coeperit gladius meus **cōram** faciē eōrum, et obstupēscet tremefactus ūnusquisque prō **animā** **suā** in **diē** ruīnae tuae.

11 Quia haec dīcit Dominus Deus: Gladius **rēgis** Babylōnis veniet tibi,

12 in gladiīs fortium dēiciam multitūdinem tuam;

violentissimae gentium omnium hae

et vastābunt superbiam Aegyptī,

et dissipābitur **omnis** **pompa** eius.

13 Et perdam omnia iūmenta eius,

quae erant super aquās plūrimās,

et nōn conturbābit eās pēs hominis **ultrā**,

neque **ungula** iūmentōrum turbābit eās;

14 tunc pūrissimās reddam aquās eōrum

et flūmina eōrum quasi oleum addūcam,

ait Dominus Deus.

15 Cum dederō terram Aegyptī dēsōlātam,

dēserētur autem **terra** ā plēnitūdine **suā**, quandō percusserō omnēs habitātōrēs eius,

scient quia ego Dominus.

16 **Plānctus** **est**, et plangent eum; fīliae gentium plangent eum, super Aegyptum et super omnem pompam eius plangent eum”, ait Dominus Deus.

17 Et factum **est** in duodecimō annō, in **quīntā** **decimā** **mēnsis**, factum **est** verbum Dominī ad mē dīcēns:

18 ”Fīlī hominis, **cane** lūgubre super pompam Aegyptī et dētrahe eam, ipsam et fīliās gentium rōbustārum ad īnferiōra terrae cum hīs, quī dēscendunt in lacum.

19 Quō pulchrior **es**?

Dēscende et dormī cum incircumcīsīs.

20 In **mediō** interfectōrum gladiō cadent; gladius **datus** **est**, attrāxērunt eam et omnēs **populōs** eius.

21 Loquentur **eī** potentissimī rōbustōrum dē **mediō** īnfernī, cum auxiliātōribus eius dēscendērunt:

“Tacent incircumcīsī interfectī gladiō!”.

22 Ibi **Assyria** et **omnis** multitūdō eius, in circuitū illīus sepulcra eius, omnēs interfectī, quī **cecidērunt** gladiō;

23 quōrum **data** sunt sepulcra in profundissimīs lacī, et **facta** **est** multitūdō eius per gȳrum sepulcrī eius; ūniversī interfectī, cadentēs gladiō, quī dederant quondam formīdinem in **terrā** vīventium.

24 Ibi Ēlam et **omnis** **pompa** eius per gȳrum sepulcrī **suī**; omnēs hī interfectī ruentēsque gladiō, quī dēscendērunt incircumcīsī ad īnferiōra terrae, quī dederant quondam formīdinem suam in **terrā** vīventium et sustulērunt ignōminiam suam cum hīs, quī dēscendunt in lacum.

25 In **mediō** interfectōrum posuērunt cubīle eius, in omnī **pompā** eius, in circuitū eius sepulcra illīus, omnēs hī incircumcīsī interfectīque gladiō; dederant enim terrōrem suum in **terrā** vīventium et sustulērunt ignōminiam suam cum hīs, quī dēscendunt in lacum, in **mediō** interfectōrum positī sunt.

26 Ibi Mosoch, Thubal et **omnis** **pompa** eius, in circuitū illīus sepulcra eius, omnēs hī incircumcīsī interfectīque gladiō, quia dedērunt formīdinem suam in **terrā** vīventium;

27 et nōn dormient cum fortibus, quī **cecidērunt** ā saeculō et dēscendērunt ad īnfernum cum armīs **suīs** et posuērunt gladiōs suōs sub capitibus **suīs**, et fuērunt **scūta** eōrum super ossa eōrum, quia terror fortium erat in **terrā** vīventium.

28 Et tū ergō in **mediō** incircumcīsōrum **conterēris** et dormiēs cum interfectīs gladiō.

29 Ibi **Idūmaea**, **rēgēs** eius et omnēs **ducēs** eius, quī datī sunt in rōbore suō cum interfectīs gladiō et quī cum incircumcīsīs dormiunt et cum hīs, quī dēscendērunt in lacum.

30 Ibi prīncipēs aquilōnis omnēs et ūniversī **Sīdoniī**, quī dēductī sunt cum interfectīs in terrōre suō, in **suā** fortitūdine cōnfūsī; quī dormiunt incircumcīsī cum interfectīs gladiō et sustulērunt cōnfūsiōnem suam cum hīs, quī dēscendunt in lacum.

31 Vidēbit eōs pharaō et cōnsōlābitur super **ūniversā** **pompā** **suā**. Interfectī sunt gladiō pharaōnis et **omnis** **exercitus** eius, ait Dominus Deus,

32 quia **dedī** terrōrem meum in **terrā** vīventium; et prōstrātus **est** in **mediō** incircumcīsōrum cum interfectīs gladiō pharaōnis et **omnis** **pompa** eius”, ait Dominus Deus.

## 33

1 Et factum **est** verbum Dominī ad mē dīcēns:

2 ”Fīlī hominis, **loquere** ad fīliōs **populī** tuī et **dīcēs** ad eōs: **Terrā**, cum indūxerō super eam gladium, et tulerit **populus** terrae **virum** ūnum dē fīnibus **suīs** et cōnstituerit eum sibi speculātōrem,

3 et ille vīderit gladium venientem super terram et cecinerit **būcina** et annūntiāverit **populō**;

4 audiēns autem quisquis ille **est** **sonum** būcinae, nōn sē observāverit, vēneritque gladius et tulerit eum: sanguis ipsīus super caput eius erit;

5 **sonum** būcinae audīvit et nōn sē observāvit, sanguis eius in ipsō erit. Sī autem sē cūstōdierit, animam suam salvāvit.

6 Quod sī speculātor vīderit gladium venientem et nōn īnsonuerit **būcina**, et **populus** nōn sē cūstōdierit; vēneritque gladius et tulerit dē eīs animam: ille quidem in inīquitāte **suā** **captus** **est**, sanguinem autem eius dē manū speculātōris requīram.

7 Tē autem, fīlī hominis, speculātōrem **dedī** domuī Isrāēl. Audiēns ergō ex ōre meō sermōnem, commonēbis eōs ex mē.

8 Sī, mē dīcente ad impium: **Impiē**, morte moriēris, nōn **fuerīs** **locūtus**, ut sē cūstōdiat impius ā **viā** **suā**, ipse impius in inīquitāte **suā** moriētur, sanguinem autem eius dē manū **tuā** requīram.

9 Sī autem **commonuerīs** impium, ut ā viīs **suīs** convertātur, et ille nōn fuerit conversus ā **viā** **suā**, ipse in inīquitāte **suā** moriētur, porrō tū animam tuam līberāstī.

10 Tū ergō, fīlī hominis, dīc ad domum Isrāēl: Sīc locūtī **estis**, dīcentēs: “Inīquitātēs nostrae et **peccāta** **nostra** super nōs sunt, et in ipsīs nōs tābēscimus; quōmodo ergō **vīvere** poterimus?”.

11 Dīc ad eōs: Vīvō ego, dīcit Dominus Deus; nōlō mortem impiī, sed ut revertātur impius ā **viā** **suā** et vīvat. Convertiminī, convertiminī ā viīs vestrīs pessimīs; et quārē moriēminī, **domus** Isrāēl?

12 Tū itaque, fīlī hominis, dīc ad fīliōs **populī** tuī: **Iūstitia** iūstī nōn līberābit eum in quācumque **diē** praevāricātus fuerit; et impietās impiī nōn nocēbit **eī** in quācumque **diē** conversus fuerit ab impietāte **suā**; et iūstus nōn poterit **vīvere** in **iūstitiā** **suā** in quācumque **diē** peccāverit.

13 Etiamsī dīxerō iūstō quod **vītā** vīvat, et, cōnfīsus in **iūstitiā** **suā**, fēcerit inīquitātem, omnēs iūstitiae eius oblīviōnī trādentur, et in inīquitāte **suā**, quam operātus **est**, in **ipsā** moriētur.

14 Sīn autem dīxerō impiō: Morte moriēris, et ēgerit paenitentiam ā peccātō suō fēceritque iūdicium et iūstitiam,

15 pignus restituerit ille impius **rapīnam**que reddiderit, in **mandātīs** vītae ambulāverit nec fēcerit quidquam iniūstum, **vīta** vīvet et nōn moriētur;

16 omnia **peccāta** eius, quae peccāvit, nōn imputābuntur **eī**: iūdicium et iūstitiam fēcit, **vītā** vīvet.

17 Et dīcunt fīliī **populī** tuī: “Nōn **est** **aequa** **via** Dominī”; et ipsōrum **via** **inīqua** **est**.

18 Cum enim recesserit iūstus ā **iūstitiā** **suā** fēceritque inīquitātēs, moriētur in eīs;

19 et cum recesserit impius ab impietāte **suā** fēceritque iūdicium et iūstitiam, vīvet in eīs.

20 Et dīcitis: “Nōn **est** **rēcta** **via** Dominī”. Ūnumquemque iuxtā viās suās iūdicābō dē vōbīs, **domus** Isrāēl”.

21 Et factum **est** in duodecimō annō, in decimō, in **quīntā** **mēnsīs** trānsmigrātiōnis nostrae, **venit** ad mē, quī fūgerat dē Ierusālem, dīcēns: ”**Vastāta** **est** cīvitās”.

22 **Manus** autem Dominī **facta** fuerat ad mē vespere, antequam venīret quī fūgerat; aperuitque **os** meum, dōnec venīret ad mē **manē**, et, apertō ōre meō, nōn siluī amplius.

23 Et factum **est** verbum Dominī ad mē dīcēns:

24 ”Fīlī hominis, quī habitant in ruīnōsīs hīs super humum Isrāēl, loquentēs aiunt: “Ūnus erat Ābrahām[\*][abraham] et **hērēditātē** possēdit terram; nōs autem multī, nōbīs **data** **est** **terra** in possessiōnem”.

25 Idcircō **dīcēs** ad eōs: Haec dīcit Dominus Deus: Quī in sanguine comeditis et oculōs vestrōs **levātis** ad īdōla **vestra** et sanguinem funditis, numquid terram **hērēditātē** possidēbitis?

26 Stetistis in gladiīs vestrīs, fēcistis abōminātiōnēs, et ūnusquisque uxōrem proximī **suī** polluit, et terram **hērēditātē** possidēbitis?

27 Haec **dīcēs** ad eōs: Sīc dīcit Dominus Deus: Vīvō ego, quī in ruīnōsīs habitant, gladiō cadent; et, quī in agrō **est**, bēstiīs trādētur ad dēvorandum; quī autem in praesidiīs et in spēluncīs sunt, peste morientur.

28 Et dabō terram in sōlitūdinem et dēsertum, et dēficiet **superba** fortitūdō eius, et dēsōlābuntur montēs Isrāēl, **ita** ut nūllus sit quī per eōs trānseat;

29 et scient quia ego Dominus, cum dederō terram dēsōlātam et dēsertam propter ūniversās abōminātiōnēs suās, quās operātī sunt.

30 Et tū, fīlī hominis, fīliī **populī** tuī, quī loquuntur dē tē iuxtā parietēs et in ōstiīs domōrum et dīcunt ūnus ad alterum, vir ad frātrem suum, loquentēs: “Venīte et **audītē**, quī sit sermō ēgrediēns ā Dominō”.

31 Et veniunt ad tē quasi sī conveniat **populus**, et **sedent** **cōram** tē **populus** meus; et audiunt sermōnēs tuōs et nōn faciunt eōs, quia quasi amātōrēs loquuntur, et avāritiam suam sequitur cor eōrum.

32 Et **es** eīs quasi carmen amātōrum, quod suāvī vōce et cum dulcī chordārum **sonō** canitur, et audiunt verba **tua** et nōn faciunt **ea**.

33 Et cum vēnerit, quod praedictum **est** — ecce enim **venit** — tunc scient quod prophetēs fuerit inter eōs”.

## 34

1 Et factum **est** verbum Dominī ad mē dīcēns:

2 ”Fīlī hominis, **prophēta** dē pāstōribus Isrāēl, **prophēta** et **dīcēs** pāstōribus: Haec dīcit Dominus Deus: Vae pāstōribus Isrāēl, quī pāscēbant sēmetipsōs! **Nōnne** gregēs pāscuntur ā pāstōribus?

3 Lac comedēbātis et **lāna** operiēbāminī et, quod crassum erat, **occīdēbātis**, gregem autem nōn pāscēbātis;

4 quod īnfirmum fuit, nōn cōnsolidāstis et, quod aegrōtum, nōn sānāstis; quod frāctum **est**, nōn alligāstis et, quod ēiectum **est**, nōn redūxistis et, quod perierat, nōn quaesīstis et super forte imperābātis cum **violentiā**.

5 Et dispersae sunt ovēs meae, eō quod nōn **esset** pāstor; et factae sunt in dēvorātiōnem omnium bēstiārum agrī et dispersae sunt.

6 Errāvērunt gregēs meī in cūnctīs montibus et in ūniversō colle excelsō, et super omnem faciem terrae dispersī sunt gregēs meī; et nōn erat quī requīreret, nōn erat quī requīreret.

7 Proptereā, pāstōrēs, **audītē** verbum Dominī:

8 Vīvō ego, dīcit Dominus Deus, prō eō quod **factus** **est** grex meus in **rapīnam** et ovēs meae in dēvorātiōnem omnium bēstiārum agrī, eō quod nōn **esset** pāstor, neque enim quaesiērunt pāstōrēs meī gregem meum, sed pāscēbant pāstōrēs sēmetipsōs et gregem meum nōn pāscēbant,

9 proptereā, pāstōrēs, **audītē** verbum Dominī.

10 Haec dīcit Dominus Deus: Ecce ego ipse super pāstōrēs requīram gregem meum dē manū eōrum et cessāre eōs faciam, ut **ultrā** nōn pāscant gregem nec pāscant amplius pāstōrēs sēmetipsōs; et līberābō gregem meum dē ōre eōrum, et nōn erit **ultrā** eīs in ēscam.

11 Quia haec dīcit Dominus Deus: Ecce ego ipse requīram ovēs meās et vīsitābō eās.

12 Sīcut vīsitat pāstor gregem suum in **diē**, quandō fuerit in **mediō** ovium suārum dissipātārum, sīc vīsitābō ovēs meās et līberābō eās dē omnibus locīs, in quibus dispersae fuerant in **diē** **nūbis** et cālīginis.

13 Et ēdūcam eās dē **populīs** et congregābō eās dē terrīs et indūcam eās in terram suam et pāscam eās in montibus Isrāēl, in rīvīs et in cūnctīs sēdibus terrae.

14 In pāscuīs ūberrimīs pāscam eās, et in montibus excelsīs Isrāēl erunt **pāscua** eārum; ibi requiēscent in herbīs virentibus et in pāscuīs pinguibus pāscentur super montēs Isrāēl.

15 Ego pāscam ovēs meās et ego eās accubāre faciam, dīcit Dominus Deus.

16 Quod perierat, requīram et, quod ēiectum erat, redūcam et, quod **cōnfractum** fuerat, alligābō et, quod īnfirmum erat, cōnsolidābō et, quod pingue et forte, cūstōdiam et pāscam illās in iūdiciō.

17 Vōs autem, grex meus, haec dīcit Dominus Deus: Ecce ego iūdicō inter **pecūs** et **pecūs**, inter arietēs et hircōs.

18 **Nōnne** **satis** vōbīs erat pāscuam bonam dēpāscī? Īnsuper et reliquiās pāscuārum vestrārum conculcāstis pedibus vestrīs et, cum pūrissimam aquam biberētis, reliquam pedibus vestrīs turbābātis;

19 et ovēs meae hīs, quae **conculcāta** pedibus vestrīs fuerant, pāscēbantur et, quae **pedēs** vestrī turbāverant, haec bibēbant.

20 Proptereā haec dīcit Dominus Deus ad eōs: Ecce ego ipse iūdicō inter **pecūs** pingue et macilentum;

21 prō eō quod lateribus et **umerīs** impingēbātis et cornibus vestrīs ventilābātis omnia **īnfirma** pecora, dōnec dispergerentur forās,

22 salvābō gregem meum, et nōn erit **ultrā** in **rapīnam**, et iūdicābō inter **pecūs** et **pecūs**.

23 Et suscitābō super eās pāstōrem ūnum, quī pāscat eās, servum meum Dāvīd; ipse pāscet eās et ipse erit eīs in pāstōrem.

24 Ego autem Dominus **erō** eīs in Deum, et servus meus Dāvīd prīnceps in **mediō** eōrum. Ego Dominus **locūtus** sum.

25 Et faciam cum eīs **pactum** **pācis** et cessāre faciam bēstiās pessimās dē **terrā**, et habitābunt in dēsertō **secūrī** et dormient in saltibus;

26 et pōnam eōs et, quae sunt in circuitū **collis** meī, benedictiōnem et dēdūcam imbrem in tempore suō: pluviae benedictiōnis erunt.

27 Et dabit lignum agrī frūctum suum, et **terra** dabit germen suum, et erunt in **terrā** **suā** absque timōre et scient quia ego Dominus, cum contrīverō vectēs **iugī** eōrum et ēruerō eōs dē manū imperantium sibi.

28 Et nōn erunt **ultrā** in **rapīnam** gentibus, neque bēstiae terrae dēvorābunt eōs, sed habitābunt cōnfīdenter absque ūllō terrōre.

29 Et suscitābō eīs germen nōminātum, et nōn erunt **ultrā** imminūtī famē in **terrā** neque portābunt **ultrā** opprobrium gentium;

30 et scient quia ego Dominus Deus eōrum cum eīs, et ipsī **populus** meus **domus** Isrāēl, ait Dominus Deus.

31 Vōs autem grex meus, grex pāscuae meae vōs, et ego Dominus Deus vester”, dīcit Dominus Deus.

## 35

1 Et **factus** **est** sermō Dominī ad mē dīcēns:

2 ”Fīlī hominis, pōne faciem tuam adversum montem Seir et **prophēta** dē eō et **dīcēs** illī:

3 Haec dīcit Dominus Deus:

Ecce ego ad tē, mōns Seir;

et extendam **manum** meam super tē

et dabō tē dēsōlātum atque dēsertum.

4 Urbēs tuās dēmōliar,

et tū dēsertus **eris**

et sciēs quia ego Dominus.

5 **Eō** quod **fuerīs** inimīcus sempiternus et **conclūserīs** fīliōs Isrāēl in **manūs** gladiī in tempore afflīctiōnis eōrum, in tempore poenae extrēmae;

6 proptereā, vīvō ego, dīcit Dominus Deus, sanguinī trādam tē, et sanguis tē persequētur et, cum sanguinem nōn **ōderīs**, sanguis persequētur tē.

7 Et dabō montem Seir dēsōlātum atque dēsertum et auferam dē eō euntem et redeuntem

8 et implēbō montēs eius occīsōrum suōrum, in collibus tuīs et in vallibus tuīs, atque in omnibus torrentibus tuīs interfectī gladiō cadent.

9 In sōlitūdinēs sempiternās trādam tē, et cīvitātēs tuae nōn habitābuntur, et sciētis quoniam ego Dominus.

10 **Eō** quod **dīxerīs**: “Duae gentēs et duae terrae meae erunt, et **hērēditātē** possidēbō eās!”, cum Dominus **esset** ibi;

11 proptereā, vīvō ego, dīcit Dominus Deus, faciam iuxtā īram tuam et secundum zēlum tuum, quem fēcistī **odiō** habēns eōs, et nōtus efficiar in eīs, cum tē iūdicāverō.

12 Et sciēs quia ego Dominus audīvī **ūniversa** opprobria **tua**, quae **locūtus** **es** dē montibus Isrāēl dīcēns: “Dēsertī nōbīs ad dēvorandum datī sunt!”.

13 Et īnsurrēxistis super mē ōre vestrō et vōciferātī **estis** vōbīs adversum mē verba **vestra**; ego audīvī.

14 Haec dīcit Dominus Deus: Laetante **ūniversa** **terra**, in sōlitūdinem tē redigam;

15 sīcuti gāvīsus **es** super hērēditātem **domūs** Isrāēl, eō quod fuerit **dissipāta**, sīc faciam tibi: dissipātus **eris**, mōns Seir, et **Idūmaea** **omnis**, et scient quia ego Dominus.

## 36

1 Tū autem, fīlī hominis, **prophēta** super montēs Isrāēl et **dīcēs**: Montēs Isrāēl, **audītē** verbum Dominī.

2 Haec dīcit Dominus Deus: **Eō** quod dīxerit inimīcus dē vōbīs: “Eugē, altitūdinēs sempiternae in hērēditātem datae sunt nōbīs”;

3 proptereā vāticināre et dīc: Haec dīcit Dominus Deus: Prō eō quod dēsōlātī **estis**, et inhiāvērunt vōbīs per circuitum, ut fierētis in hērēditātem reliquīs gentibus, et ascendistis super **labium** linguae et opprobrium **populī**;

4 proptereā, montēs Isrāēl, **audītē** verbum Dominī Deī: Haec dīcit Dominus Deus montibus et collibus, torrentibus vallibusque et dēsertīs **dissipātīs** et urbibus dērelictīs, quae dēpopulātae sunt et subsannātae ā reliquīs gentibus per circuitum;

5 proptereā haec dīcit Dominus Deus: In igne zēlī meī **locūtus** sum dē reliquīs gentibus et dē **Idūmaeā** **ūniversa**, quae dedērunt terram meam sibi in hērēditātem cum gaudiō et **tōtō** **corde** et ex animō malignō, ut **pāscuā** eius dēpraedārentur.

6 Idcircō vāticināre super humum Isrāēl et **dīcēs** montibus et collibus, torrentibus et vallibus: Haec dīcit Dominus Deus: Ecce ego in zēlō meō et in furōre meō **locūtus** sum, eō quod cōnfūsiōnem gentium **sustinueritis**;

7 idcircō haec dīcit Dominus Deus: Ego **levāvī** **manum** meam: gentēs, quae in circuitū vestrō sunt, ipsae cōnfūsiōnem suam portābunt;

8 vōs autem, montēs Isrāēl, rāmōs vestrōs germinābitis et frūctum vestrum afferētis **populō** meō Isrāēl, prope **est** enim ut veniat.

9 Quia ecce ego ad vōs et convertar ad vōs, et arābiminī et accipiētis sēmentem;

10 et multiplicābō in vōbīs hominēs, omnem domum Isrāēl, et habitābuntur cīvitātēs, et **ruīnōsa** īnstaurābuntur.

11 Et replēbō vōs hominibus et iūmentīs, et multiplicābuntur et crēscent; et habitārī vōs faciam, sīcut ā prīncipiō bonīsque dōnābō maiōribus quam habuistis ab initiō, et sciētis quia ego Dominus.

12 Et addūcam super vōs hominēs, **populum** meum Isrāēl, et **hērēditātē** possidēbunt tē, et **eris** eīs in hērēditātem et nōn addēs **ultrā** ut eōs faciās absque **līberīs**.

13 Haec dīcit Dominus Deus: Prō eō quod dīcunt dē vōbīs: “Dēvorātrīx hominum **es** et faciēns gentem tuam absque **līberīs**”;

14 proptereā hominēs nōn comedēs amplius et gentem tuam nōn faciēs **ultrā** absque **līberīs**, ait Dominus Deus.

15 Nec audītam faciam in tē amplius ignōminiam gentium, et opprobrium **populōrum** nēquāquam portābis **ultrā** et gentem tuam nōn faciēs amplius absque **līberīs**”, ait Dominus Deus.

16 Et factum **est** verbum Dominī ad mē dīcēns:

17 ”Fīlī hominis, **domūs** Isrāēl habitāvērunt in humō **suā** et polluērunt eam in viīs **suīs** et in operibus **suīs**; iuxtā immunditiam mēnstruātae **facta** **est** **via** eōrum **cōram** mē.

18 Et effūdī indignātiōnem meam super eōs prō sanguine, quem fūdērunt super terram, et in īdōlīs **suīs** polluērunt eam.

19 Et dispersī eōs in gentēs, et ventilātī sunt in terrās; iuxtā viās eōrum et iuxtā **opera** eōrum iūdicāvī eōs.

20 Et ingressī sunt ad gentēs, ad quās introiērunt, et polluērunt **nōmen** sānctum meum, cum dīcerētur dē eīs: “**Populus** Dominī iste **est**, et dē **terrā** eius ēgressī sunt”.

21 Et pepercī nōminī meō sānctō, quod polluerat **domus** Isrāēl in gentibus, ad quās ingressī sunt.

22 Idcircō **dīcēs** domuī Isrāēl: Haec dīcit Domihus Deus: Nōn propter vōs ego faciam, **domus** Isrāēl, sed propter **nōmen** sānctum meum, quod polluistis in gentibus, ad quās intrāstis;

23 et sānctificābō **nōmen** meum magnum, quod pollūtum **est** inter gentēs, quod polluistis in **mediō** eārum, ut sciant gentēs quia ego Dominus, ait Dominus Deus, cum sānctificātus fuerō in vōbīs **cōram** eīs.

24 Tollam quippe vōs dē gentibus et congregābō vōs dē ūniversīs terrīs et addūcam vōs in terram vestram;

25 et effundam super vōs aquam mundam, et mundābiminī ab omnibus inquināmentīs vestrīs, et ab ūniversīs īdōlīs vestrīs mundābō vōs.

26 Et dabō vōbīs cor novum et spīritum novum pōnam in **mediō** vestrī et auferam cor lapideum dē carne **vestrā** et dabō vōbīs cor carneum;

27 et spīritum meum pōnam in **mediō** vestrī et faciam, ut in praeceptīs meīs ambulētis et iūdicia **mea** cūstōdiātis et operēminī.

28 Et habitābitis in **terrā**, quam **dedī** patribus vestrīs, et eritis mihi in **populum**, et ego **erō** vōbīs in Deum.

29 Et salvābō vōs ex ūniversīs inquināmentīs vestrīs et vocābō frūmentum et multiplicābō illud et nōn impōnam vōbīs famem.

30 Et multiplicābō frūctum lignī et genimina agrī, ut nōn portētis **ultrā** opprobrium **famis** in gentibus.

31 Et recordābiminī viārum vestrārum pessimārum operumque nōn bonōrum, et displicēbunt vōbīs inīquitātēs vestrae et **scelera** **vestra**.

32 Nōn propter vōs ego faciam, ait Dominus Deus, nōtum sit vōbīs; cōnfundiminī et ērubēscite super viīs vestrīs, **domus** Isrāēl.

33 Haec dīcit Dominus Deus: In **diē**, **quā** mundāverō vōs ex omnibus inīquitātibus vestrīs et inhabitārī fēcerō urbēs et īnstaurāverō **ruīnōsa**,

34 et **terra** **dēserta** fuerit **exculta**, quae quondam erat **dēsōlāta** in oculīs **omnīs** viātōris,

35 **dīcent**: “**Terra** **illa** **inculta** **facta** **est** ut hortus **Ēden**, et cīvitātēs dēsertae et dēstitūtae atque dēstrūctae mūnītae inhabitantur”.

36 Et scient gentēs, quaecumque dērelictae fuerint in circuitū vestrō, quia ego Dominus aedificāvī **dissipāta** plantāvīque **inculta**; ego Dominus **locūtus** sum et faciō.

37 Haec dīcit Dominus Deus: Adhūc in **hōc** exōrābor ā domō Isrāēl, ut faciam eīs: multiplicābō eōs sīcut gregem hominum,

38 ut gregem sānctum, ut gregem Ierusālem in sollemnitātibus eius; sīc erunt cīvitātēs dēsertae plēnae gregibus hominum, et scient quia ego Dominus”.

## 37

1 **Facta** **est** super mē **manus** Dominī et ēdūxit mē in spīritū Dominī et posuit mē in **mediō** campī, quī erat plēnus ossibus,

2 et circumdūxit mē per **eā** in gȳrō: erant autem **multa** valdē super faciem campī **sicca**que vehementer.

3 Et dīxit ad mē: ”Fīlī hominis, putāsne vīvent ossa **ista**?”. Et dīxī: ”Domine, tū nōstī”.

4 Et dīxit ad mē: ”Vāticināre super ossa **ista** et **dīcēs** eīs: **Ossa** **ārida**, **audītē** verbum Dominī.

5 Haec dīcit Dominus Deus ossibus hīs: Ecce ego intrōmittam in vōs spīritum, et vīvētis,

6 et dabō super vōs nervōs et **succrēscere** faciam super vōs carnēs et superextendam in vōbīs cutem et dabō vōbīs spīritum, et vīvētis et sciētis quia ego Dominus”.

7 Et prophētāvī, sīcut praecēperat mihi. **Factus** **est** autem **sonitus**, prophetante mē, et ecce commōtiō; et accessērunt ossa ad ossa, ūnumquodque ad iūnctūram suam.

8 Et vīdī: et ecce super **ea** nervī et carnēs ascendērunt, et **extenta** **est** in eīs **cutis** dēsuper, sed spīritum nōn habēbant.

9 Et dīxit ad mē: ”Vāticināre ad spīritum; vāticināre, fīlī hominis, et **dīcēs** ad spīritum: Haec dīcit Dominus Deus: Ā quattuor ventīs **vēnī**, **spīritūs**, et īnsufflā super interfectōs istōs, ut reviviscant”.

10 Et prophētāvī, sīcut praecēperat mihi, et **ingressus** **est** in **ea** **spīritūs**; et vīxērunt stetēruntque super **pedēs** suōs, **exercitūs** **grandīs** nimis valdē.

11 Et dīxit ad mē: ”Fīlī hominis, ossa haec **ūniversa** **domus** Isrāēl **est**. Ipsī dīcunt: “Aruerunt ossa **nostra**, et periit spēs **nostra**, et abscissī sumus”.

12 Proptereā vāticināre et **dīcēs** ad eōs: Haec dīcit Dominus Deus: Ecce ego aperiam tumulōs vestrōs et ēdūcam vōs dē sepulcrīs vestrīs, **populus** meus, et indūcam vōs in terram Isrāēl;

13 et sciētis quia ego Dominus, cum aperuerō sepulcra **vestra** et ēdūxerō vōs dē tumulīs vestrīs, **populus** meus.

14 Et dabō spīritum meum in vōbīs, et vīvētis, et collocābō vōs super humum vestram, et sciētis quia ego Dominus. **Locūtus** sum et faciō”, ait Dominus Deus.

15 Et **factus** **est** sermō Dominī ad mē dīcēns:

16 ”Et tū, fīlī hominis, sūme tibi lignum ūnum et scrībe super illud: Iūdae et fīliīs Isrāēl sociīs eius. Et tolle lignum alterum et scrībe super illud: Ioseph, lignum Ephraim, et cūnctae domuī Isrāēl sociīs eius.

17 Et adiunge **illa** ūnum ad alterum tibi in lignum ūnum; et erunt in ūniōnem in manū **tuā**.

18 Cum autem dīxerint ad tē fīliī **populī** tuī loquentēs: “**Nōnne** **indicās** nōbīs, quid in hīs tibi **velīs**?”,

19 **loqueris** ad eōs: Haec dīcit Dominus Deus: Ecce ego assūmam lignum Ioseph, quod **est** in manū Ephraim, et **tribus** Isrāēl, quae iūnctae sunt **eī**, et dabō eās pariter cum lignō Iūdae et faciam eās in lignum ūnum, et erunt ūnum in manū **meā**.

20 Erunt autem ligna, super quae **scrīpserīs**, in manū **tuā** in oculīs eōrum,

21 et **dīcēs** ad eōs: Haec dīcit Dominus Deus: Ecce ego assūmam fīliōs Isrāēl dē **mediō** nātiōnum, ad quās abiērunt, et congregābō eōs undique et addūcam eōs ad humum suam

22 et faciam eōs in gentem ūnam in **terrā**, in montibus Isrāēl; et rēx ūnus erit omnibus imperāns, et nōn erunt **ultrā** duae gentēs nec dīvidentur amplius in duo **rēgna**.

23 Neque polluentur **ultrā** in īdōlīs **suīs** et abōminātiōnibus **suīs** et in cūnctīs inīquitātibus **suīs**, et salvōs eōs faciam dē ūniversīs āversiōnibus **suīs**, quibus peccāvērunt, et mundābō eōs, et erunt mihi **populus**, et ego **erō** eīs Deus.

24 Et servus meus Dāvīd rēx super eōs, et pāstor ūnus erit omnium eōrum; in iūdiciīs meīs ambulābunt et **mandāta** **mea** cūstōdient et facient **ea**.

25 Et habitābunt super terram, quam **dedī** servō meō Iācōb, in **quā** habitāvērunt patrēs vestrī; et habitābunt super eam, ipsī et fīliī eōrum et fīliī fīliōrum eōrum usque in sempiternum, et Dāvīd servus meus prīnceps eōrum in perpetuum.

26 Et percutiam illīs foedus **pācis**, **pactum** sempiternum erit eīs, et fundābō eōs et multiplicābō; et dabō sānctuārium meum in **mediō** eōrum in perpetuum,

27 et erit habitāculum meum in eīs, et **erō** eīs Deus, et ipsī erunt mihi **populus**;

28 et scient gentēs quia ego Dominus sānctificātor Isrāēl, cum fuerit sānctuārium meum in **mediō** eōrum in perpetuum”.

## 38

1 Et **factus** **est** sermō Dominī ad mē dīcēns:

2 ”Fīlī hominis, pōne faciem tuam contrā Gog, in **terrā** Magog, prīncipem summum Mosoch et Thubal, et vāticināre dē eō

3 et **dīcēs**: Haec dīcit Dominus Deus: Ecce ego ad tē, Gog, prīncipem summum Mosoch et Thubal,

4 et circumagam tē et pōnam uncōs in māxillīs tuīs et ēdūcam tē et omnem **exercitum** tuum, equōs et equitēs vestītōs **perfectē** ūniversōs, multitūdinem magnam cum scūtō et clipeō arripientēs gladium.

5 Persae, Chus et Phut cum eīs, omnēs scūtātī et galeātī;

6 Gomer et **ūniversa** agmina eius, **domus** Thogorma dē extrēmō aquilōne et **tōtum** rōbur eius, **populī** multī tēcum.

7 Praeparā et īnstrue tē et omnem multitūdinem tuam, quae **coacervāta** **est** ad tē, et **estō** mihi in cūstōdiam.

8 Post diēs multōs ēvocāberis; in novissimō annōrum veniēs ad terram, quae reversā **est** ā gladiō, **congregāta** **est** dē **populīs** multīs ad montēs Isrāēl, quī fuērunt dēsertī iūgiter: haec dē **populīs** **ēducta** **est**, et habitant in **eā** cōnfīdenter ūniversī.

9 Ascendēns autem quasi tempestās veniēs, quasi nūbēs, ut operiās terram, tū et omnia agmina **tua** et **populī** multī tēcum.

10 Haec dīcit Dominus Deus: In **diē** **illā** ascendent sermōnēs super cor tuum, et cōgitābis cōgitātiōnem pessimam

11 et **dīcēs**: “Ascendam ad terram absque mūrō, veniam ad quiēscentēs habitantēsque **secūre**; hī omnēs habitant **sine** mūrō, vectēs et portae nōn sunt eīs”;

12 ut dīripiās **spolia** et capiās praedam, ut īnferās **manum** tuam super **dēsertā** iterum **inhabitāta** et super **populum**, quī **est** **congregātus** ex gentibus, quī acquīsīvit pecora et substantiam et habitat in umbilīcō terrae.

13 **Saba** et Dēdān et negōtiātōrēs Tharsīs et omnēs prīncipēs eius **dīcent** tibi: “Numquid ad **sūmenda** **spolia** tū **venīs**? Numquid ad dīripiendam praedam congregāstī multitūdinem tuam, ut tollās argentum et aurum, auferās pecora atque substantiam et dīripiās manubiās **īnfīnītās**?”.

14 Proptereā vāticināre, fīlī hominis, et **dīcēs** ad Gog: Haec dīcit Dominus Deus: Numquid nōn in **diē** illō, cum habitāverit **populus** meus Isrāēl cōnfīdenter, cōnsurgēs?

15 Et veniēs dē locō tuō ab extrēmō aquilōne, tū et **populī** multī tēcum, ascēnsōrēs equōrum ūniversī, **coetus** magnus et **exercitus** vehemēns.

16 Et ascendēs super **populum** meum Isrāēl quasi nūbēs, ut operiās terram. In novissimīs diēbus erit, et addūcam tē super terram meam, ut sciant gentēs mē, cum sānctificātus fuerō in tē in oculīs eōrum, ō Gog.

17 Haec dīcit Dominus Deus: Tū ergō ille **es**, dē quō **locūtus** sum in diēbus antīquīs in manū servōrum meōrum prophētārum Isrāēl, quī prophetāvērunt in diēbus illīs per annōs, ut addūcerem tē super eōs.

18 Et erit in **diē** **illa**, in **diē** **adventus** Gog super terram Isrāēl, ait Dominus Deus, ascendet indignātiō **mea** in furōre meō.

19 Et in zēlō meō, in igne īrae meae **locūtus** sum: In **diē** **illa** erit commōtiō **magna** super terram Isrāēl,

20 et commovēbuntur ā faciē **meā** piscēs **maris** et volucrēs caelī et bēstiae agrī et omne rēptile, quod movētur super humum, cūnctīque hominēs, quī sunt super faciem terrae; et subvertentur montēs, et cadent rūpēs, et **omnis** mūrus in terram corruet.

21 Et convocābō adversus eum in cūnctīs montibus meīs gladium, ait Dominus Deus; gladius ūnīuscuiusque in frātrem suum dīrigētur.

22 Et iūdicābō eum peste et sanguine et imbre vehementī et lapidibus grandinis; ignem et sulphur pluam super eum et super **exercitum** eius et super **populōs** multōs, quī sunt cum eō,

23 et magnificābor et sānctificābor et nōtus **erō** in oculīs multārum gentium, et scient quia ego Dominus.

## 39

1 Tū autem, fīlī hominis, vāticināre adversum Gog et **dīcēs**: Haec dīcit Dominus Deus: Ecce ego super tē, Gog, prīncipem summum Mosoch ē Thubal;

2 et circumagam tē et sēdūcam tē et **ascendere** faciam dē extrēmō aquilōne et addūcam tē super montēs Isrāēl.

3 Et percutiam arcum tuum in manū **sinistrā** **tua** et sagittās tuās dē manū **dexterā** **tua** dēiciam.

4 Super montēs Isrāēl cadēs, tū et omnia agmina **tua** et **populī**, quī sunt tēcum; **ferīs** avibus, omnī volātilī et bēstiīs terrae **dedī** tē dēvorandum:

5 super faciem agrī cadēs, quia ego **locūtus** sum, ait Dominus Deus.

6 Et ēmittam ignem in Magog et in hīs, quī habitant in īnsulīs cōnfīdenter, et scient quia ego Dominus.

7 Et **nōmen** sānctum meum nōtum faciam in **mediō** **populī** meī Isrāēl et nōn polluam **nomēn** sānctum meum amplius, et scient gentēs quia ego Dominus, sānctus in Isrāēl.

8 Ecce **venit** et fit, ait Dominus Deus; haec **est** diēs, dē **quā** **locūtus** sum.

9 Et ēgredientur habitātōrēs dē cīvitātibus Isrāēl et succendent et combūrent **arma**, clipeum et scūtum, arcum et sagittās et baculōs, **manūs** et contōs, et succendent **eā** igne septem annīs.

10 Et nōn portābunt ligna dē campīs neque succīdent dē saltibus, quoniam **arma** succendent igne et dēpraedābuntur eōs, quibus praedae fuerant, et dīripient vastātōrēs suōs, ait Dominus Deus.

11 Et erit, in **diē** **illa** dabō Gog locum nōminātum sepulcrum in Isrāēl, **vallem** viātōrum ad orientem **maris**, quae oppīlat viam praetereuntibus; et sepelient ibi Gog et omnem multitūdinem eius, et vocābitur **vallis** Multitūdinis Gog.

12 Et sepelient eōs **domus** Isrāēl, ut mundent terram septem mēnsibus;

13 sepeliet autem eum **omnis** **populus** terrae, et erit eīs **nōmināta** diēs, in **quā** glōrificātus sum, ait Dominus Deus.

14 Et virōs iūgiter cōnstituent **lūstrantēs** terram, quī sepeliant eōs, quī remānserant super faciem terrae, ut ēmundent eam; post mēnsēs autem septem **quaerere** incipient

15 et circuībunt peragrantēs terram; cumque vīderint **os** hominis, statuent iuxtā illud titulum, dōnec sepeliant illud pollīnctōrēs in **valle** Multitūdinis Gog.

16 **Nōmen** **quoque** cīvitātis Amona, et mundābunt terram.

17 Tū ergō, fīlī hominis, haec dīcit Dominus Deus, dīc volucrī, ūniversīs avibus cūnctīsque bēstiīs agrī: Convenīte, **properāte**, concurrite undique ad victimam meam, quam ego immolō vōbīs, victimam grandem super montēs Isrāēl, ut comedātis carnēs et bibātis sanguinem.

18 Carnēs fortium comedētis et sanguinem prīncipum terrae bibētis: arietēs, agnī et hircī taurīque sagīnātī dē Basān sunt omnēs;

19 et comedētis adipem in saturitātem et bibētis sanguinem in ēbrietātem dē **victimā**, quam ego immolābō vōbīs.

20 Et saturābiminī super mēnsam meam dē equō et dē iugālī **currus**, dē fortī et dē ūniversīs **virīs** bellātōribus, ait Dominus Deus.

21 Et pōnam glōriam meam in gentibus, et vidēbunt omnēs gentēs iūdicium meum, quod fēcerim, et **manum** meam, quam posuerim super eōs;

22 et scient **domus** Isrāēl quia ego Dominus Deus eōrum ā **diē** **illa** et deinceps,

23 et scient gentēs quoniam in inīquitāte **suā** **captā** sit **domus** Isrāēl, eō quod relīquerint mē, et absconderim faciem meam ab eīs et trādiderim eōs in **manūs** hostium suōrum, et **ceciderint** in gladiō ūniversī.

24 Iuxtā immunditiam eōrum et **scelera** eōrum fēcī eīs et abscondī faciem meam ab illīs.

25 Proptereā haec dīcit Dominus Deus: Nunc restituam Iācōb et miserēbor **omnis** **domūs** Isrāēl et assūmam zēlum prō nōmine sānctō meō.

26 Et portābunt cōnfūsiōnem suam et omnem praevāricātiōnem, quam praevāricātī sunt in mē, cum habitāverint in **terrā** **suā** cōnfīdenter; et nēmō erit quī exterreat.

27 Et redūxerō eōs dē **populīs** et congregāverō dē terrīs inimīcōrum suōrum et sānctificātus fuerō in eīs in oculīs gentium plūrimārum,

28 et scient quia ego Dominus Deus eōrum, eō quod trānstulerim eōs in nātiōnēs et congregāverim eōs super terram suam et nōn dērelīquerim quemquam ex eīs ibi.

29 Et nōn abscondam **ultrā** faciem meam ab eīs, eō quod effūderim spīritum meum super domum Isrāēl”, ait Dominus Deus.

## 40

1 In vīcēsimō et quīntō annō trānsmigrātiōnis nostrae, in exōrdiō annī, **decima** **mēnsis**, quārtō decimō annō, postquam **percussa** **est** cīvitās, in **ipsā** hāc **diē** **facta** **est** super mē **manus** Dominī et addūxit mē illūc.

2 In vīsiōnibus Deī addūxit mē in terram Isrāēl et posuit mē super montem excelsum nimis, super quem erat quasi aedificium cīvitātis ad austrum.

3 Et intrōdūxit mē illūc; et ecce vir, cuius erat speciēs quasi speciēs **āeris**, et fūniculus līneus in manū eius, et **calamus** mēnsūrae in manū eius, stābat autem in **portā**.

4 Et **locūtus** **est** ad mē **īdem** vir: ”Fīlī hominis, vidē oculīs tuīs et auribus tuīs audī et pōne cor tuum in omnia, quae ego ostendam tibi, quia ut ostendantur tibi, adductus **es** hūc; annūntiā omnia, quae tū vidēs, domuī Isrāēl”.

5 Et ecce mūrus forīnsecus in circuitū **domūs** undique, et in manū **virī** **calamus** mēnsūrae sex cubitōrum, quī habēbant cubitum et palmum; et mēnsus **est** lātitūdinem aedificiī calamō ūnō, altitūdinem **quoque** calamō ūnō.

6 Et **venit** ad portam, quae respiciēbat viam orientālem, et ascendit per **gradūs** eius et mēnsus **est** līmen portae calamō ūnō lātitūdinem

7 et cubiculum ūnō calamō in longum et ūnō calamō in lātum et inter cubicula quīnque cubitōs et līmen portae iuxtā vestibulum portae intrīnsecus calamō ūnō.

8 Et mēnsus **est** vestibulum portae

9 octo cubitōrum et postem eius duōbus **cubitīs**; vestibulum autem portae erat intrīnsecus.

10 Porrō cubicula portae ad viam orientālem, tria hinc et tria inde, **mēnsūrā** **ūnā** trium et **mēnsūrā** **ūnā** postium ex **utrāque** **parte**.

11 Et mēnsus **est** lātitūdinem ōstiī portae decem cubitōrum et longitūdinem portae tredecim cubitōrum,

12 et saeptum ante cubicula cubitī ūnīus utrimque; cubicula autem sex cubitōrum erant hinc et inde.

13 Et mēnsus **est** portam ā tēctō cubiculī usque ad tēctum eius ā contrā, lātitūdinem vīgintī et quīnque cubitōrum, ōstium contrā ōstium,

(14) 15 et ā faciē **ingressūs** portae usque ad faciem vestibulī portae intrīnsecus, quīnquāgintā cubitōs.

16 Et erant fenestrae marginātae in cubiculīs et in postibus intrā portam undique per circuitum; similiter autem erant et in vestibulō fenestrae per gȳrum intrīnsecus, et ante postēs **pictūrā** palmārum.

17 Et ēdūxit mē ad ātrium exterius, et ecce exedrae et pavīmentum strātum lapide in ātriō per circuitum, trīgintā exedrae in circuitū pavīmentī;

18 et pavīmentum ad **latus** portārum secundum longitūdinem portārum; **hoc** erat pavīmentum īnferius.

19 Et mēnsus **est** lātitūdinem ā faciē portae īnferiōris usque ad frontem portae interiōris extrīnsecus, centum cubitōs. Sīc oriēns. Et sīc aquilō.

20 Portam **quoque**, quae respiciēbat viam aquilōnis ātriī exteriōris, mēnsus **est**, tam in longitūdine quam in lātitūdine;

21 et cubicula eius, tria hinc et tria inde, et postēs eius et vestibulum eius secundum mēnsūram portae priōris; quīnquāgintā cubitōrum longitūdō eius et lātitūdō vīgintī quīnque cubitōrum.

22 Et fenestrae vestibulī eius et sculptūrae palmārum secundum mēnsūram portae, quae respiciēbat ad orientem; et septem graduum erat **ascēnsus** eius, et vestibulum intrīnsecus.

23 Et **porta** ātriī interiōris contrā portam aquilōnis sīcut in **portā** orientālī; et mēnsus **est** ā **portā** usque ad portam centum cubitōs.

24 Et dūxit mē ad viam austrālem, et ecce **porta**, quae respiciēbat ad austrum; et mēnsus **est** postēs eius et vestibulum eius iuxtā mēnsūrās superiōrēs.

25 Et fenestrae eius et vestibulī in circuitū sīcut fenestrae cēterae; quīnquāgintā cubitōrum longitūdō erat et lātitūdō vīgintī quīnque cubitōrum.

26 Et in gradibus septem ascendēbātur ad eam, et vestibulum erat intrīnsecus, et caelātae palmae erant, **ūna** hinc et **altera** inde, in postibus eius.

27 Et **porta** erat ātriō interiōrī in **viā** austrālī, et mēnsus **est** ā **portā** usque ad portam in **viā** austrālī centum cubitōs.

28 Et intrōdūxit mē in ātrium interius per portam austrālem et mēnsus **est** portam iuxtā mēnsūrās superiōrēs;

29 cubicula eius et postēs eius, et vestibulum eius eīsdem mēnsūrīs; et fenestrae erant **eī** et vestibulō eius in circuitū. Quīnquāgintā cubitōrum longitūdō erat et lātitūdō vīgintī quīnque cubitōrum.

(30) 31 Et vestibulum eius respiciēbat ad ātrium exterius, et palmae in postibus eius, et octo **gradūs** erant, quibus ascendēbātur ad eam.

32 Et intrōdūxit mē in ātrium interius per viam orientālem et mēnsus **est** portam secundum mēnsūrās superiōrēs;

33 cubicula eius et postēs eius et vestibulum eius sīcut suprā; et fenestrae erant **eī** et vestibulō eius in circuitū. Longitūdō erat quīnquāgintā cubitōrum et lātitūdō vīgintī quīnque cubitōrum.

34 Et vestibulum eius respiciēbat ad ātrium exterius, et palmae caelātae in postibus eius hinc et inde et in octo gradibus **ascēnsus** eius.

35 Et intrōdūxit mē ad portam, quae respiciēbat ad aquilōnem, et mēnsus **est** secundum mēnsūrās superiōrēs

36 cubicula eius et postēs eius et vestibulum eius; et fenestrae **eī** erant per circuitum. Longitūdō quīnquāgintā cubitōrum erat et lātitūdō vīgintī quīnque cubitōrum.

37 Et vestibulum eius respiciēbat ad ātrium exterius, et **caelātūra** palmārum in postibus illīus hinc et inde et in octo gradibus **ascēnsus** eius.

38 Et erat **exedra**, cuius ōstium in vestibulō portae; ibi lavābunt holocaustum.

39 Et in vestibulō portae duae mēnsae hinc et duae mēnsae inde, ut mactētur super eās holocaustum et prō peccātō et prō dēlictō.

40 Et ad **latus** extrā vestibulum ad ōstium portae, quae respicit ad aquilōnem, duae mēnsae; et ad lā tūs alterum vestibulī portae duae mēnsae.

41 Quattuor mēnsae hinc et quattuor mēnsae inde ad **latus** portae: octo mēnsae erant, super quās mactābunt.

42ā Quattuor autem mēnsae ad holocaustum dē lapidibus quadrīs exstrūctae longitūdine cubitī ūnīus et dīmidiī et lātitūdine cubitī ūnīus et dīmidiī et altitūdine cubitī ūnīus,

43ā et **labia** palmī ūnīus **reflexa** intrīnsecus per circuitum;

42b super **ista** pōnant vāsa, quibus mactētur holocaustum et **victima**,

43b super mēnsās autem carnēs oblātiōnis.

44 Et extrā portam interiōrem exedrae duae, in ātriō interiōrī; **ūna** erat in **latere** portae **respicientis** ad aquilōnem, et faciēs eius contrā viam austrālem, et **ūna** ex **latere** portae **austrālis**, quae respiciēbat ad viam aquilōnis.

45 Et dīxit ad mē: ”Haec **est** **exedra**, quae respicit viam merīdiānam; sacerdōtum erit, quī excubant in cūstōdiīs templī.

46 Porrō **exedra**, quae respicit ad viam aquilōnis, sacerdōtum erit, quī excubant ad ministerium **altāris**: istī sunt fīliī Sadoc, quī accēdunt dē fīliīs **Levī** ad Dominum, ut ministrent **eī**”.

47 Et mēnsus **est** ātrium longitūdine centum cubitōrum et lātitūdine centum cubitōrum per quadrum. Altāre autem erat ante faciem templī.

48 Et intrōdūxit mē in vestibulum templī; et mēnsus **est** postēs vestibulī quīnque **cubitīs** hinc et quīnque **cubitīs** inde et lātitūdinem portae quattuordecim cubitōrum et latera portae trium cubitōrum hinc et trium cubitōrum inde;

49 longitūdinem autem vestibulī vīgintī cubitōrum et lātitūdinem duodecim cubitōrum, et decem gradibus ascendēbātur ad illud, et columnae erant in postibus, **ūna** hinc et **altera** inde.

## 41

1 Et intrōdūxit mē in templum et mēnsus **est** postēs: sex cubitōs lātitūdinis hinc et sex cubitōs lātitūdinis inde.

2 Et lātitūdō portae decem cubitōrum erat, et latera portae quīnque **cubitīs** hinc et quīnque **cubitīs** inde; et mēnsus **est** longitūdinem eius quadrāgintā cubitōrum et lātitūdinem vīgintī cubitōrum.

3 Et introgressus intrīnsecus, mēnsus **est** in **poste** portae duōs cubitōs et portam sex cubitōrum et lātitūdinem laterum portae septem cubitōrum hinc et septem cubitōrum inde.

4 Et mēnsus **est** longitūdinem eius vīgintī cubitōrum et lātitūdinem vīgintī cubitōrum **versus** faciem templī. Et dīxit ad mē: ”**Hoc** **est** Sānctum sānctōrum”.

5 Et mēnsus **est** parietem **domus** sex cubitōrum et lātitūdinem aedificiī **adiacentis** quattuor cubitōrum undique per circuitum **domūs**;

6 cubicula autem adiacentia, cubiculum super cubiculum, in **tribus** tabulātīs. Et erant marginēs ēminentēs in pariete **domūs** prō cubiculīs adiacentibus per circuitum, ut **essent** fulcra, neque **essent** fulcra intrā parietem **domūs**,

7 et lātitūdō **ambitūs** sūrsum ascendēns iuxtā cubicula adiacentia, quia **circumdata** erat **domus** usque sūrsum circā domum; idcircō **amplificāta** erat **domus** usque sūrsum, et dē īnferiōre tabulātō ascendēbātur ad superius per **medium**.

8 Et vīdī in domō altitūdinem per circuitum, fundāmenta aedificiī **adiacentis** **mēnsūrā** calamī plēnī, id **est** sex cubitōrum, in altitūdine.

9 Et lātitūdō **parietis** aedificiī **adiacentis** forīnsecus erat quīnque cubitōrum. Et **āreā** **vacuā** inter cubicula domuī adiacentia,

10 et inter exedrās habēbat lātitūdinem vīgintī cubitōrum in circuitū **domūs** undique.

11 Et ōstia aedificiī **adiacentis** ad āream vacuam, ōstium ūnum ad viam aquilōnis et ōstium ūnum ad viam austrālem; et lātitūdō mūrī āreae vacuae quīnque cubitōrum in circuitū.

12 Et aedificium, quod erat ex adversō āreae sēparātae versumque ad viam respicientem ad mare, lātitūdinis septuāgintā cubitōrum; pariēs autem aedificiī quīnque cubitōrum lātitūdinis per circuitum et longitūdō eius nōnāgintā cubitōrum.

13 Et mēnsus **est** **domūs** longitūdinem centum cubitōrum et āreae sēparātae et aedificiī et parietum eius longitūdinem centum cubitōrum;

14 lātitūdinem autem faciēī **domūs** et āreae sēparātae contrā orientem centum cubitōrum.

15 Et mēnsus **est** longitūdinem aedificiī ex adversō āreae sēparātae ad dorsum et parietum eius ex **utrāque** **parte** centum cubitōrum. Et templum interius et vestibulum exterius

16 **strāta** erant lignō, et fenestrae marginātae et marginēs in circuitū triplicēs contrā līmen erant strātō lignō per gȳrum in circuitū, et ā **terrā** usque ad fenestrās — et fenestrae poterant claudī — usque ad superiōra ōstiī;

17 et usque ad domum interiōrem et forīnsecus et per omnem parietem in circuitū, intrīnsecus et forīnsecus, ad mēnsūram

18 fabrēfactī cherubim et palmae, et **palma** inter cherub et cherub; duāsque faciēs habēbat cherub,

19 faciem hominis versam ad palmam ex hāc **parte** et faciem leōnis versam ad palmam ex **aliā** **parte**: expressī per omnem domum in circuitū.

20 Dē **terrā** usque ad superiōra portae cherubim et palmae caelātae erant. In pariete templī

21 postēs portae quadruplicēs, et **cōram** sānctuāriō **aspectūs** quasi **aspectūs**

22 **altāris** ligneī trium cubitōrum altitūdō, et longitūdō eius duōrum cubitōrum, et angulī eius et basēs eius et parietēs eius ligneī. Et **locūtus** **est** ad mē: ”Haec **est** **mēnsā** **cōram** Dominō”.

23 Et duo ōstia erant templō et sānctuāriō

24 duo ōstia. **Ōstiīs** erant duae valvae versātilēs usque ad parietem, valvae duae ōstiō ūnī et valvae duae ōstiō alterī.

25 Et caelātī erant in ipsīs ōstiīs templī cherubim et sculptūrae palmārum, sīcut in parietibus **quoque** expressī erant; et tēctum ligneum erat in vestibulī fronte forīnsecus.

26 Et fenestrae marginātae et similitūdō palmārum hinc atque inde in lateribus vestibulī et in cubiculīs adiacentibus **domūs**.

## 42

1 Et ēdūxit mē in ātrium exterius per viam dūcentem ad aquilōnem; et dūxit mē ad exedram, quae erat contrā āream sēparātam, et contrā aedem ad aquilōnem.

2 Longitūdō erat centum cubitōrum in **latere** aquilōnis et lātitūdō quīnquāgintā cubitōrum.

3 Contrā vīgintī cubitōs ātriī interiōris et contrā pavīmentum strātum lapide ātriī exteriōris ēlevābātur pars iuxtā partem in **tribus** gradibus.

4 Et ante exedrās deambulātiō decem cubitōrum lātitūdinis, ad interiōra respiciēns, longitūdinis centum cubitōrum; et ōstia eōrum ad aquilōnem.

5 Exedrae superiōrēs angustiōrēs erant, quia **gradūs** auferēbant eīs spatium, prae īnferiōribus et **mediīs** aedificiī.

6 Tristega enim erant et nōn habēbant columnās, sīcut erant columnae exteriōrum; sīc ergō in gradibus dē īnferiōribus, et dē **mediīs** ā **terrā** surgēbat aedificium.

7 Et mūrus exterior secundum exedrās erat in **viā** ātriī exteriōris ante exedrās, longitūdō eius quīnquāgintā cubitōrum,

8 quia longitūdō erat exedrārum ātriī exteriōris quīnquāgintā cubitōrum, quae erant ante faciem illārum, **tōtum** erat centum cubitōrum.

9 Et erat subter exedrās hās **introitus** ab oriente ingredientibus in **eā** dē ātriō exteriōrī

10 in **capite** mūrī ātriī. Contrā viam merīdiānam in faciē āreae sēparātae, et erant exedrae ante aedificium,

11 et **via** ante faciem eārum iuxtā similitūdinem exedrārum, quae erant in **viā** aquilōnis; secundum longitūdinem eārum et lātitūdinem eārum, sīc et omnēs **exitūs** eārum et dispositiōnēs et ōstia eārum.

12 Et ad ōstia exedrārum, quae erant in **viā** respiciente ad nōtum, ōstium in **capite** viae, quae **via** erat ante mūrum prōtegentem per viam orientālem ingredientibus.

13 Et dīxit ad mē: “Exedrae aquilōnis et exedrae austrī, quae sunt ante āream sēparātam, hae sunt exedrae sānctae, in quibus vēscuntur sacerdōtēs, quī appropinquant ad Dominum **sāncta** sānctōrum: ibi pōnent **sāncta** sānctōrum et oblātiōnem et prō peccātō et prō dēlictō, locus enim sānctus **est**.

14 Cum autem ingressī fuerint sacerdōtēs, nōn ēgredientur dē sānctīs in ātrium exterius, sed ibi repōnent vestīmenta **sua**, in quibus ministrant, quia **sāncta** sunt; vestienturque vestīmentīs aliīs et sīc prōcēdent ad locum **populī**”.

15 Cumque complēsset mēnsūrās interiōris āreae **domus**, ēdūxit mē per viam portae, quae respiciēbat ad viam orientālem, et mēnsus **est** ibi undique per circuitum.

16 Mēnsus **est** autem contrā ventum orientālem calamō mēnsūrae quīngentōs calamōs in calamō mēnsūrae per circuitum.

17 Et mēnsus **est** contrā ventum aquilōnis quīngentōs calamōs in calamō mēnsūrae per gȳrum.

18 Et ad ventum austrālem mēnsus **est** quīngentōs calamōs in calamō mēnsūrae per circuitum.

19 Et conversus ad ventum occidentālem mēnsus **est** quīngentōs calamōs in calamō mēnsūrae.

20 Per quattuor ventōs mēnsus **est** illud; mūrus **eī** erat undique per circuitum longitūdine quīngentōrum cubitōrum et lātitūdine quīngentōrum cubitōrum, dīvidēns inter sānctuārium et locum profānum.

## 43

1 Et dūxit mē ad portam, quae respiciēbat ad viam orientālem,

2 et ecce **glōria** Deī Isrāēl ingrediēbātur per viam orientālem, et vōx erat **eī** quasi vōx aquārum multārum, et **terra** splendēbat ā maiestāte eius.

3 Et vīdī vīsiōnem secundum speciem, quam vīderam, quandō **venit**, ut disperderet cīvitātem, et speciēs secundum aspectum, quem vīderam iuxtā fluvium Chobar; et **cecidī** super faciem meam.

4 Et maiestās Dominī **ingressa** **est** templum per viam portae, quae respiciēbat ad orientem.

5 Et **levāvit** mē **spīritus** et intrōdūxit mē in ātrium interius; et ecce **replēta** erat **glōria** Dominī **domūs**.

6 Et audīvī loquentem ad mē dē domō, cum vir stāret iuxtā mē,

7 et dīxit ad mē: ”Fīlī hominis, locus soliī meī et locus vestīgiōrum pedum meōrum, ubi habitābō in **mediō** fīliōrum Isrāēl in aeternum; et nōn polluent **ultrā** **domus** Isrāēl **nōmen** sānctum meum, ipsī et **rēgēs** eōrum, in fornicātiōnibus **suīs** et in cadāveribus rēgum suōrum in morte eōrum,

8 quī fabricātī sunt līmen suum iuxtā līmen meum et postēs suōs iuxtā postēs meōs, et pariēs erat inter mē et eōs, et polluērunt **nōmen** sānctum meum in abōminātiōnibus, quās fēcērunt; propter quod cōnsūmpsī eōs in **īrā** **meā**.

9 Nunc ergō repellant procul fornicātiōnem suam et cadāvera rēgum suōrum ā mē, et habitābō in **mediō** eōrum semper.

10 Tū autem, fīlī hominis, ostende domuī Isrāēl templum, et cōnfundantur ab inīquitātibus **suīs** et mētiantur fabricam.

11 Et sī ērubuerint ex omnibus, quae fēcērunt, dēscrībe domum et supellectilem eius, **exitus** et **introitus**, et omnem figūram eius et **ūniversa** **praecepta** eius et omnēs **lēgēs** eius ostende eīs et scrībēs oculīs eōrum, ut cūstōdiant omnem figūram eius et omnia **praecepta** illīus et faciant **ea**.

12 **Ista** **est** lēx **domūs** in summitāte **montis**: omnēs fīnēs eius in circuitū sānctum sānctōrum sunt; haec **est** ergō lēx **domūs**”.

13 Istae autem mēnsūrae **altāris** in **cubitīs**, **cubitus** habēbat cubitum et palmum; fossae in circuitū eius erat **cubitus** in altitūdine et **cubitus** in lātitūdine; et saeptō eius ad marginem eius in circuitū palmus ūnus. Haec autem erat altitūdō **altāris**:

14 dē **fossā** terrae usque ad crepīdinem īnferiōrem duo cubitī, et lātitūdō cubitī ūnīus; et ā crepīdine minōre usque ad crepīdinem maiōrem quattuor cubitī, et lātitūdō ūnīus cubitī.

15 Ipse autem focus quattuor cubitōrum, et ā focō usque sūrsum cornua quattuor.

16 Et focus duodecim cubitōrum in longitūdine per duodecim cubitōs lātitūdinis, quadrangulātum aequīs lateribus.

17 Et crepīdō quattuordecim cubitōrum longitūdinis per quattuordecim cubitōs lātitūdinis in quattuor angulīs eius; et saeptum in circuitū eius dīmidiī cubitī, et **fossā** eius ūnīus cubitī per circuitum; **gradus** autem eius versī ad orientem.

18 Et dīxit ad mē: ”Fīlī hominis, haec dīcit Dominus Deus: Hī sunt **rītūs** **altāris**: in **quā** **diē** fuerit fabricātum, ut offerātur super illud holocaustum, et effundātur sanguis,

19 dabis sacerdōtibus **lēvītīs**, quī sunt dē sēmine Sadoc, quī accēdunt ad mē, ait Dominus Deus, ut ministrent mihi, vitulum dē armentō prō peccātō.

20 Et assūmēns dē sanguine eius, pōnēs super quattuor cornua eius et super quattuor angulōs crepīdinis et super saeptum in circuitū et mundābis illud et expiābis.

21 Et tollēs vitulum, quī oblātus fuerit prō peccātō, et combūrēs illum in dēstinātō locō **domus** extrā sānctuārium.

22 Et in **diē** **secundā** offerēs hircum caprārum immaculātum prō peccātō, et expiābunt altāre, sīcut expiāvērunt in vitulō.

23 Cumque **complēverīs** expiāns illud, offerēs vitulum dē armentō immaculātum et arietem dē grege immaculātum;

24 et offerēs eōs in cōnspectū Dominī, et mittent sacerdōtēs super eōs sāl et offerent eōs holocaustum Dominō.

25 Septem diēbus faciēs hircum prō peccātō cotīdiē, et vitulum dē armentō et arietem dē pecoribus immaculātōs offerent.

26 Septem diēbus expiābunt altāre et mundābunt illud et cōnsecrābunt illud.

27 **Explētis** autem diēbus, in **diē** **octāvā** et **ultrā** facient sacerdōtēs super altāre holocausta **vestra** et **pācifica**, et plācātus **erō** vōbīs”, ait Dominus Deus.

## 44

1 Et convertit mē ad viam portae sānctuāriī exteriōris, quae respiciēbat ad orientem, et erat **clausa**;

2 et dīxit Dominus ad mē: ”**Porta** haec **clausa** erit; nōn aperiētur, et vir nōn trānsībit per eam, quoniam Dominus, Deus Isrāēl, **ingressus** **est** per eam, eritque **clausa**.

3 Prīnceps, ut prīnceps ipse sedēbit in **eā**, ut comedat pānem **cōram** Dominō; per viam vestibulī portae ingrediētur et per eandem viam ēgrediētur”.

4 Et addūxit mē per viam portae aquilōnis in cōnspectum **domūs**; et vīdī: et ecce implēvit **glōria** Dominī domum Dominī, et **cecidī** in faciem meam.

5 Et dīxit ad mē Dominus: ”Fīlī hominis, pōne cor tuum et vidē oculīs tuīs et auribus tuīs audī omnia, quae ego loquor ad tē dē ūniversīs caeremōniīs **domūs** Dominī et dē cūnctīs lēgibus eius; et pōnēs cor tuum in introitū templī et in omnī exitū sānctuāriī

6 et **dīcēs** ad exasperantem mē domum Isrāēl: Haec dīcit Dominus Deus: Sufficiant vōbīs omnēs abōminātiōnēs vestrae, **domus** Isrāēl,

7 eō quod indūxistis aliēnigenās incircumcīsōs **corde** et incircumcīsōs carne, ut **essent** in sānctuāriō meō et polluerent domum meam, cum offertis pānem meum, adipem et sanguinem; et dissolvistis **pactum** meum in omnibus abōminātiōnibus vestrīs

8 et nōn explēvistis ministerium sānctōrum meōrum et posuistis illōs ministrantēs mihi in sānctuāriō meō. Proptereā

9 haec dīcit Dominus Deus: **Omnis** **aliēnigena** incircumcīsus **corde** et incircumcīsus carne nōn ingrediētur sānctuārium meum, **omnis** **aliēnigena**, quī **est** in **mediō** fīliōrum Isrāēl.

10 Sed Lēvītae, quī **longē** recesserint ā mē in errōre fīliōrum Isrāēl, quī errāvērunt ā mē post īdōla **sua**, portābunt inīquitātem suam

11 et erunt in sānctuāriō meō aedituī et iānitōrēs portārum **domūs** et ministrī **domus**: ipsī mactābunt holocausta et victimās **populō** et ipsī stābunt in cōnspectū eōrum, ut ministrent eīs.

12 Prō eō quod ministrāvērunt illīs in cōnspectū īdōlōrum suōrum et factī sunt domuī Isrāēl in offendiculum inīquitātis, idcircō **levāvī** **manum** meam super eōs, dīcit Dominus Deus; portābunt inīquitātem suam.

13 Et nōn appropinquābunt ad mē, ut sacerdōtiō fungantur mihi, neque accēdent ad omnia **sāncta** **mea**, ad **sānctissima**, sed portābunt cōnfūsiōnem suam et abōminātiōnēs suās, quās fēcērunt.

14 Et faciam eōs ministrōs in omnī ministeriō **domūs** et in ūniversīs, quae **facienda** sunt in **eā**.

15 Sacerdōtēs autem lēvītae fīliī Sadoc, quī cūstōdiērunt caeremōniās sānctuāriī meī, cum errārent fīliī Isrāēl ā mē, ipsī accēdent ad mē, ut ministrent mihi, et stābunt in cōnspectū meō, ut offerant mihi adipem et sanguinem, ait Dominus Deus.

16 Ipsī ingredientur sānctuārium meum et ipsī accēdent ad mēnsam meam, ut serviant mihi et cūstōdiant ministerium meum.

17 Cumque ingredientur portās ātriī interiōris, vestibus līneīs induentur, nec ascendet super eōs quidquam lāneum, quandō ministrant in portīs ātriī interiōris et in domō.

18 Vittae līneae erunt in capitibus eōrum, et **fēminālia** **līnea** erunt in lumbīs eōrum, et nōn accingentur in sūdōre.

19 Cumque ēgredientur ātrium exterius ad **populum**, exuent sē vestīmenta **sua**, in quibus ministrāvērunt, et repōnent **ea** in exedrīs sānctīs et vestient sē vestīmentīs aliīs et nōn sānctificābunt **populum** in vestibus **suīs**.

20 Caput autem suum nōn rādent neque **comam** nūtrient, sed tondentēs attondent **capita** **sua**.

21 Et vīnum nōn bibet **omnis** sacerdōs, quandō ingressūrus **est** ātrium interius.

22 Et viduam et repudiātam nōn accipient sibi uxōrēs sed virginēs dē sēmine **domūs** Isrāēl; sed et viduam, quae fuerit **vidua** ā sacerdōte, accipient.

23 Et **populum** meum docēbunt quid sit inter sānctum et profānum et inter mundum et immundum ostendent eīs.

24 Et cum fuerit **contrōversia**, stābunt ad iūdicandum et in iūdiciīs meīs iūdicābunt; **lēgēs** meās et **praecepta** **mea** in omnibus sollemnitātibus meīs cūstōdient et sabbata **mea** sānctificābunt.

25 Et ad mortuum hominem nōn ingredientur, nē polluantur, **nisi** ad patrem et mātrem et fīlium et fīliam et frātrem et sorōrem, quae **virum** nōn habuit: in quibus contāminābuntur.

26 Et postquam fuerit ēmundātus, septem diēs numerābuntur **eī**,

27 et in **diē** **introitūs** **suī** in sānctuārium ad ātrium interius, ut ministret mihi in sānctuāriō, offeret prō peccātō suō, ait Dominus Deus.

28 Et erit eīs in hērēditātem: ego hērēditās eōrum; et possessiōnem nōn dabitis eīs in Isrāēl: ego enim possessiō eōrum.

29 Oblātiōnem et prō peccātō et prō dēlictō ipsī comedent, et omne **anathēma** in Isrāēl ipsōrum erit;

30 et **prīmitīva** omnium prīmōgenitōrum et omnia lībāmenta ex omnibus, quae offertis, sacerdōtum erunt; et **prīmitīva** farīnae vestrae dabitis sacerdōtī, ut repōnat benedictiōnem domuī tuae.

31 Omne morticīnum et captum ā **bēstiā** dē avibus et dē pecoribus nōn comedent sacerdōtēs.

## 45

1 Cumque **coeperītis** terram **dīvidere** sortītō, **sēparātē** oblātiōnem Dominō sānctificātum dē **terrā**, longitūdine vīgintī quīnque **mīlia** et lātitūdine vīgintī **mīlia**: sānctificātum erit in omnī terminō suō per circuitum;

2 ex quō sānctuārium obtinēbit quīngentōs per quīngentōs, quadrifāriam per circuitum, et quīnquāgintā cubitōs **pāscuā** eius per gȳrum.

3 Et ā **mēnsūrā** **ista** mēnsūrābis longitūdinem vīgintī quīnque **mīlium** et lātitūdinem decem **mīlium**, et in ipsō erit templum, Sānctum sānctōrum.

4 Sānctificātum dē **terrā** erit sacerdōtibus ministrīs sānctuāriī, quī accēdunt ad ministerium Dominī; et erit eīs locus in domōs et in **pāscuā** pecoribus.

5 Vīgintī quīnque autem **mīlia** longitūdinis et decem **milia** lātitūdinis erunt **Lēvītīs**, quī ministrant domuī; ipsīs in possessiōnem, cīvitātēs ad habitandum.

6 Et possessiōnem cīvitātis dabitis quīnque **milia** lātitūdinis et longitūdinis vīgintī quīnque **mīlia**, iuxtā oblātiōnem sacram; omnī domuī Isrāēl erit.

7 Prīncipī **quoque** ex **utrāque** **parte** oblātiōnis sacrae et possessiōnis cīvitātis, secundum oblātiōnem sacram et possessiōnem **urbis**, ā **latere** **maris** usque ad mare et ā **latere** **orientis** **versus** orientem, longitūdinem autem iuxtā ūnamquamque partium, ā terminō occidentālī usque ad terminum orientālem.

8 Haec **terra** erit **eī** possessiō in Isrāēl, et nōn dēpopulābuntur **ultrā** prīncipēs meī **populum** meum; sed terram dabunt domuī Isrāēl secundum **tribūs** eōrum.

9 Haec dīcit Dominus Deus: Sufficiat vōbīs, prīncipēs Isrāēl; violentiam et **rapīnās** omittite et iūdicium et iūstitiam facite; auferte exāctiōnēs vestrās ā **populō** meō, ait Dominus Deus.

10 **Statēra** **iūsta** et ephī iūstum et batus iūstus sit vōbīs;

11 ephī et batus aequālia et ūnīus mēnsūrae sint, ut capiat decimam partem homer batus, et decimam partem homer ephī: iuxtā mēnsūram homer sit **aequa** lībrātiō eōrum.

12 Siclus autem vīgintī gera habeat; quīnque siclī sint quīnque, et decem siclī sint decem, et quīnquāgintā sint vōbīs **mina**.

13 Haec **est** oblātiō, quam offerātis: sextam partem ephī dē gomor frūmentī et sextam partem ephī dē gomor **hordeī**.

14 Praeceptum **quoque** dē oleō — batus **est** **mēnsūrā** oleī C: decimam partem batī offerātis dē chorō — decem batī homer faciunt, quia decem batī implent chorum C.

15 Et **pecus** ūnum dē grege ducentōrum, dē pāscuīs irriguīs Isrāēl, in oblātiōnem et in holocaustum et in **pācificā** ad expiandum prō eīs, ait Dominus Deus.

16 **Omnis** **populus** terrae tenēbitur ad hanc oblātiōnem prīncipī in Isrāēl;

17 et super prīncipem erunt holocausta et oblātiōnēs et lībāmina in diēbus fēstīs et in calendīs et in sabbatīs et in ūniversīs sollemnitātibus **domus** Isrāēl; ipse faciet prō peccātō et oblātiōnem et holocaustum et **pācifica** ad expiandum prō domō Isrāēl.

18 Haec dīcit Dominus Deus: In prīmō **mēnse**, **ūnā** **mēnsīs**, sūmēs vitulum dē armentō immaculātum et expiābis sānctuārium.

19 Et tollet sacerdōs dē sanguine hostiae prō peccātō et pōnet in postibus **domūs** et in quattuor angulīs crepīdinis **altāris** et in postibus portae ātriī interiōris.

20 Et sīc faciēs in **septimā** **mēnsīs** prō ūnō**quoque**, quī ignōrāvit et errōre **dēceptus** **est**, et expiābitis prō domō.

21 In prīmō **mēnse**, **quārta** **decima** **diē** **mēnsis**, erit vōbīs Paschae sollemnitās; septem diēbus **azȳma** comedentur.

22 Et faciet prīnceps in **diē** **illa** prō sē et prō ūniversō **populō** terrae vitulum prō peccātō;

23 et in septem diērum sollemnitāte faciet holocaustum Dominō septem vitulōs et septem arietēs immaculātōs cotīdiē septem diēbus et prō peccātō hircum caprārum cotīdiē;

24 et oblātiōnem ephī per vitulum et ephī per arietem faciet et oleī **hīn** per **singula** ephī.

25 Septimō **mēnse**, **quīntā** **decima** **diē** **mēnsis**, in sollemnitāte faciet, sīcut suprā **dicta** sunt, per septem diēs, tam prō peccātō quam prō holocaustō et in oblātiōne et in oleō.

## 46

1 Haec dīxit Dominus Deus: **Porta** ātriī interiōris, quae respicit ad orientem, erit **clausa** sex diēbus, in quibus opus fit; **diē** autem sabbatī aperiētur, sed et in **diē** calendārum aperiētur,

2 et intrābit prīnceps per viam vestibulī portae dēforīs et stābit in **poste** portae, et facient sacerdōtēs holocaustum eius et **pācifica** eius, et adōrābit super līmen portae et ēgrediētur; **porta** autem nōn claudētur usque ad vesperam.

3 Et adōrābit **populus** terrae ad ōstium portae illīus in sabbatīs et in calendīs **cōram** Dominō.

4 Holocaustum autem **hoc** offeret prīnceps Dominō: in **diē** sabbatī sex **agnōs** immaculātōs et arietem immaculātum

5 et oblātiōnem ephī per arietem, per **agnōs** autem oblātiōnem, quantum dederit **manūs** eius, et oleī **hīn** per **singula** ephī;

6 in **diē** autem calendārum vitulum dē armentō immaculātum et sex agnī et ariēs immaculātī erunt

7 et ephī per vitulum, ephī **quoque** per arietem faciet oblātiōnem, per **agnōs** autem sīcut invēnerit **manūs** eius, et oleī **hīn** per **singula** ephī.

8 Cumque ingressūrus **est** prīnceps, per viam vestibulī portae ingrediātur et per eandem viam exeat.

9 Et cum intrābit **populus** terrae in cōnspectū Dominī in sollemnitātibus, quī ingreditur per portam aquilōnis, ut adōret, ēgrediātur per viam portae merīdiānae; porrō quī ingreditur per viam portae merīdiānae, ēgrediātur per viam portae aquilōnis: nōn revertētur per viam portae, per quam **ingressus** **est**, sed ē regiōne illīus ēgrediētur.

10 Prīnceps autem in **mediō** eōrum cum ingredientibus ingrediētur et cum ēgredientibus ēgrediētur.

11 Et in diēbus fēstīs et in sollemnitātibus erit oblātiō ephī per vitulum et ephī per arietem, per **agnōs** autem erit oblātiō, quantum invēnerit **manūs** eius, et oleī **hīn** per **singula** ephī.

12 Cum autem fēcerit prīnceps spontāneum holocaustum aut **pācificā** **voluntāria** Dominō, aperiētur **eī** **porta**, quae respicit ad orientem, et faciet holocaustum suum et **pācifica** **sua**, sīcut facere **solet** in **diē** sabbatī, et ēgrediētur, claudēturque **porta**, postquam exierit.

13 Et agnum anniculum immaculātum faciēs holocaustum cotīdiē Dominō; semper **manē** faciēs illud.

14 Et oblātiōnem faciēs super eō **manē** **manē** sextam partem ephī, et dē oleō tertiam partem **hīn**, ut cōnspergātur **simila**; oblātiō Dominō, lēgitimum **iugē** atque perpetuum.

15 Facient agnum et oblātiōnem et oleum **manē** **manē**, holocaustum sempiternum.

16 Haec dīxit Dominus Deus: Sī dederit prīnceps dōnum alicui dē fīliīs **suīs** dē **hērēditāte** **suā**, fīliōrum suōrum erit; possidēbunt illud **hērēditāriē**.

17 Sī autem dederit lēgātum dē **hērēditāte** **suā** ūnī servōrum suōrum, erit illīus usque ad annum remissiōnis et revertētur ad prīncipem; **sōla** hērēditās fīliōrum eius illōrum erit.

18 Et nōn accipiet prīnceps dē **hērēditāte** **populī**, ut expellat eōs dē possessiōne eōrum, sed dē possessiōne **suā** hērēditātem dabit fīliīs **suīs**, ut nōn dispergātur **populus** meus ūnusquisque ā possessiōne **suā**”.

19 Et intrōdūxit mē per ingressum, quī erat ex **latere** portae, in exedrās sacrās sacerdōtum, quae respiciēbant ad aquilōnem, et erat ibi locus in **extrēmā** **parte** vergēns ad **occidentem**;

20 et dīxit ad mē: ”Iste **est** locus, ubi coquent sacerdōtēs prō dēlictō et prō peccātō, ubi coquent oblātiōnem, ut nōn efferant in ātrium exterius, et sānctificētur **populus**”.

21 Et ēdūxit mē in ātrium exterius et circumdūxit mē per quattuor angulōs ātriī, et ecce ātriola **singula** per angulōs ātriī.

22 In quattuor angulīs ātriī ātriola **inclūsa** quadrāgintā cubitōrum per longum et trīgintā per lātum: mēnsūrae ūnīus quattuor erant.

23 Et pariēs per circuitum ambiēns quattuor ātriola, et culīnae fabricātae erant subter parietēs per gȳrum.

24 Et dīxit ad mē: “Hae sunt **domus** culīnārum, in quibus coquent ministrī **domus** Dominī victimās **populī**”.

## 47

1 Et convertit mē ad portam **domūs**, et ecce aquae egre diēbantur subter līmen **domūs** ad orientem; faciēs enim **domus** respiciēbat ad orientem, aquae autem dēscendēbant ā **latere** templī dextrō ā merīdiē **altāris**.

2 Et ēdūxit mē per viam portae aquilōnis et convertit mē ad viam forās ad portam exteriōrem, quae respiciēbat ad orientem; et ecce aquae exeuntēs ā **latere** dextrō.

3 Cum ēgrederētur vir ad orientem, quī habēbat fūniculum in manū **suā**, mēnsus **est** mīlle cubitōs et trādūxit mē per aquam usque ad tālōs.

4 Rūrsumque mēnsus **est** mīlle et trādūxit mē per aquam usque ad genua.

5 Et mēnsus **est** mīlle et trādūxit mē per aquam usque ad **rēnēs**. Et mēnsus **est** mīlle; torrēns, quem nōn **potuī** pertrānsīre, quoniam intumuerant aquae, aquae ad natandum; torrēns, quī nōn poterat trānsvadārī.

6 Et dīxit ad mē: ”**Certē** vīdistī, fīlī hominis”; et dūxit mē et convertit ad rīpam **torrentis**.

7 Cumque mē convertissem, ecce in **rīpā** **torrentis** ligna **multa** nimis ex **utrāque** **parte**;

8 et ait ad mē: ”Aquae istae, quae ēgrediuntur ad regiōnem orientālem et dēscendunt ad Arabam, intrābunt mare, aquās salsās, et sānābuntur aquae:

9 et **omnis** **anima** vīvēns, quae movētur, quōcumque vēnerit torrēns, vīvet, et erunt piscēs multī **satis**, postquam vēnerint illūc aquae istae, et sānābuntur et vīvent omnia, ad quae vēnerit torrēns.

10 Et stābunt super mare piscātōrēs; ab Engaddī usque ad Engallim siccātiō sagēnārum erit; plūrimae speciēs erunt piscium eius, sīcut piscēs **maris** Magnī, multitūdinis nimiae.

11 Palūstria autem eius et **stāgna** nōn sānābuntur, quia in salīnās dabuntur.

12 Et super torrentem oriētur in rīpīs eius ex **utrāque** **parte** omne lignum pōmiferum; nōn dēfluet folium ex eō, et nōn dēficiet **frūctūs** eius: per singulōs mēnsēs afferet **prīmitīva**, quia aquae eius dē sānctuāriō ēgredientur, et erunt **frūctūs** eius in cibum, et folia eius ad medicīnam.

13 Haec dīcit Dominus Deus: **Hic** **est** terminus, in quō possidēbitis terram in duodecim tribubus Isrāēl, quia Ioseph duplicem fūniculum habet;

14 possidēbitis autem eam, singulī **aequē** ut frāter suus, super quam **levāvī** **manum** meam, ut darem patribus vestrīs; et cadet **terra** haec vōbīs in possessiōnem.

15 **Hic** **est** autem terminus terrae: ad **plāgam** septentriōnālem ā marī Magnō **viā** Hethalōn ad introitum Emath,

16 Sedada, Berotha, Sabarim, quae **est** inter terminum Damascī et cōnfīnium Emath, usque ad Asarenon, quae **est** iuxtā terminum **Auran**;

17 erit ergō terminus ā marī usque ad Asarenon, cum fīnēs Damascī et fīnēs Emath sint in aquilōne; haec **est** **plāga** **septentriōnālis**.

18 Porrō **plāga** **orientālis** dē locō inter **Auran** et inter **Damascum** et in **mediō** inter Galaad et terram Isrāēl, **Iordānis** distermināns usque ad mare orientāle, usque Thamar; haec **est** **plāga** **orientālis**.

19 **Plāga** autem **austrālis** **merīdiāna** ā Thamar usque ad aquās Meribathcadēs et torrentem usque ad mare Magnum; haec **est** **plāga** ad merīdiem **austrālīs**.

20 Et **plāga** **maris**, mare Magnum ā cōnfīniō per dīrēctum, dōnec veniās Emath; haec **est** **plāga** **maris**.

21 Et dīvidētis terram istam vōbīs per **tribus** Isrāēl

22 et mittētis eam in hērēditātem, vōbīs et advenīs, quī accesserint ad vōs, quī genuerint fīliōs in **mediō** vestrum, et erunt vōbīs sīcut indigenae inter fīliōs Isrāēl: vōbīscum dīvident possessiōnem in **mediō** tribuum Isrāēl;

23 in tribū autem quācumque fuerit **advena**, ibi dabitis possessiōnem illī, ait Dominus Deus.

## 48

1 Et haec **nōmina** tribuum: in fīnibus aquilōnis iuxtā viam Hethalon ad introitum Emath, Asarenon — fīnēs Damascī ad aquilōnem iuxtā Emath — erit ā **plāgā** orientālī usque ad mare, **Dān** pars **ūna**.

2 Et iuxtā terminum **Dān** ā **plāgā** orientālī usque ad **plāgam** **maris**, Aser **ūna**.

3 Et iuxtā terminum Aser ā **plāgā** orientālī usque ad **plāgam** **maris**, Nephthālī **ūna**.

4 Et iuxtā terminum Nephthālī ā **plāgā** orientālī usque ad **plāgam** **maris**, Mānāsse **ūna**.

5 Et iuxtā terminum Mānāsse ā **plāgā** orientālī usque ad **plāgam** **maris**, Ephraim **ūna**.

6 Et iuxtā terminum Ephraim ā **plāgā** orientālī usque ad **plāgam** **maris**, Ruben **ūna**.

7 Et iuxtā terminum Ruben ā **plāgā** orientālī usque ad **plāgam** **maris**, Iūdae **ūna**.

8 Et iuxtā terminum Iūdae ā **plāgā** orientālī usque ad **plāgam** **maris** oblātiō, quam sēparābitis vīgintī quīnque mīlibus lātitūdinis et longitūdinis, sīcuti singulae partēs ā **plāgā** orientālī usque ad **plāgam** **maris**; et erit sānctuārium in **mediō** eius.

9 Oblātiō, quam sēparābitis Dominō, longitūdō vīgintī quīnque mīlibus et lātitūdō vīgintī mīlibus.

10 Hīs autem **est** oblātiō **sacra**: sacerdōtibus, ad aquilōnem vīgintī quīnque **mīlia** et ad mare lātitūdinis decem **mīlia** et ad orientem lātitūdinis decem **mīlia** et ad merīdiem longitūdinis vīgintī quīnque **mīlia**; et erit sānctuārium Dominī in **mediō** eius.

11 Sacerdōtibus **cōnsecrātīs** erit, fīliīs Sadoc, quī cūstōdiērunt caeremōniās meās et nōn errāvērunt, cum errārent fīliī Isrāēl, sīcut errāvērunt Lēvītae.

12 Et erit eīs oblātiō dē oblātiōne terrae sānctum sānctōrum iuxtā terminum Lēvītārum;

13 sed et **Lēvītis** similiter secundum fīnēs sacerdōtum, vīgintī quīnque **milia** longitūdinis et lātitūdinis decem **mīlia**, **tōtum** in longitūdine vīgintī et quīnque **mīlia** et in lātitūdine vīgintī **mīlia**;

14 et nōn vēnumdābunt ex eō neque mūtābunt, neque trānsferētur oblātiō terrae, quia **sānctificāta** **est** Dominō.

15 Quīnque **mīlia** autem, quae supersunt in lātitūdine per vīgintī quīnque **mīlia**, **profāna** erunt urbī in habitāculum et in **pāscuā**, et erit cīvitās in **mediō** eius.

16 Et hae mēnsūrae eius: ad **plāgam** septentriōnālem quīngentī et quattuor **mīlia** et ad **plāgam** merīdiānam quīngentī et quattuor **mīlia** et ad **plāgam** orientālem quīngentī et quattuor **mīlia** et ad **plāgam** occidentālem quīngentī et quattuor **mīlia**.

17 Erunt autem **pāscua** cīvitātis ad aquilōnem **ducentī** quīnquāgintā et ad merīdiem **ducentī** quīnquāgintā et ad orientem **ducentī** quīnquāgintā et ad mare **ducentī** quīnquāgintā.

18 Quod autem reliquum fuerit in longitūdine iuxtā oblātiōnem sacram, decem **mīlia** ad orientem et decem **mīlia** ad **occidentem**, erunt iuxtā oblātiōnem sacram, et erunt frūgēs eius in pānem hīs, quī serviunt cīvitātī.

19 Servientēs autem cīvitātī operābuntur ex omnibus tribubus Isrāēl.

20 **Tōta** oblātiō vīgintī quīnque **mīlium**, per vīgintī quīnque **mīlia**: in quadrum; sēparābitis oblātiōnem sacram **ūnā** cum possessiōne cīvitātis.

21 Quod autem reliquum fuerit, prīncipis erit, ex **utrāque** **parte** oblātiōnis sacrae et possessiōnis cīvitātis, ē regiōne vīgintī quīnque **milium** oblātiōnis usque ad terminum orientālem, sed et ad mare ē regiōne vīgintī quīnque **mīlium** usque ad terminum **maris** secundum partēs tribuum, prīncipis erit. Et erit oblātiō **sacra** et sānctuārium templī in **mediō** eius,

22 **sēgregāta** ā possessiōne Lēvītārum et ā possessiōne cīvitātis in **mediō** partium prīncipis: inter terminum Iūdae et inter terminum Beniamin erit possessiō prīncipis.

23 Et reliquīs tribubus: ā **plāgā** orientālī usque ad **plāgam** occidentālem, Beniamin **ūna**.

24 Et iuxtā terminum Beniamin ā **plāgā** orientālī usque ad **plāgam** occidentālem, Simeon **ūnā**.

25 Et iuxtā terminum Simeōnis ā **plāgā** orientālī usque ad **plāgam** occidentālem, Issachar **ūna**.

26 Et iuxtā terminum Issachar ā **plāgā** orientālī usque ad **plāgam** occidentālem, **Zabulōn** **ūna**.

27 Et iuxtā terminum **Zabulōn** ā **plāgā** orientālī usque ad **plāgam** **maris**, Gad **ūna**.

28 Et iuxtā terminum Gad ad **plāgam** austrī in merīdiem, erit **fīnis** dē Thamar usque ad aquās Meribathcadēs, ad torrentem usque ad mare Magnum.

29 Haec **est** **terra**, quam mittētis in sortem tribubus Isrāēl, et hae partītiōnēs eārum, ait Dominus Deus.

30 Et hī **ēgressus** cīvitātis: ā **plāgā** septentriōnālī, cuius **mēnsūrā** quīngentī et quattuor **mīlia**,

31 portae cīvitātis in nōminibus tribuum Isrāēl: portae trēs ā septentriōne, **porta** Ruben **ūna**, **porta** Iūdae **ūna**, **porta** **Levī** **ūna**.

32 Et ad **plāgam** orientālem quīngentōrum et quattuor **mīlium**, portae trēs: **porta** Ioseph **ūna**, **porta** Beniamin **ūnā**, **portā** **Dān** **ūna**.

33 Et ad **plāgam** merīdiānam, cuius **mēnsūrā** quīngentī et quattuor **mīlia**, portae trēs: **porta** Simeōnis **ūna**, **porta** Issachar **ūna**, **porta** **Zabulōn** **ūna**.

34 Et ad **plāgam** occidentālem quīngentōrum et quattuor **mīlium**, portae trēs: **porta** Gad **ūna**, **porta** Aser **ūna**, **porta** Nephthālī **ūna**.

35 Per circuitum decem et octo **mīlia**, et **nōmen** cīvitātis ex **illā** **diē**: Dominus ibīdem”.

[abraham]: <Ambiguous Forms.md#abraham>
