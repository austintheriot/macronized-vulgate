AD TĪMOTHEUM **EPISTULA** Ī SĀNCTĪ PAULĪ APOSTOLĪ

1 2 3 4 5 6

1 
1 Paulus, apostolus Chrīstī **Iēsu** secundum praeceptum Deī salvātōris nostrī et Chrīstī **Iēsu** speī nostrae,
2 Tīmotheō germānō fīliō in **fide**: **grātia**, **misericordia**, pāx ā Deō Patre et Chrīstō **Iēsu** Dominō nostrō.
3 Sīcut rogāvī tē, ut remanērēs Ephesī, cum īrem in **Macedoniam**, ut praeciperēs quibusdam, nē aliter docērent
4 neque intenderent **fābulīs** et geneālogiīs interminātīs, quae quaestiōnēs praestant **magis** quam dispēnsātiōnem Deī, quae **est** in **fide**;
5 **fīnis** autem praeceptī **est** **cāritās** dē **corde** pūrō et **cōnscientiā** **bonā** et **fide** nōn **ficta**,
6 ā quibus quīdam aberrantēs conversī sunt in vāniloquium,
7 volentēs **esse** **lēgis** doctōrēs, nōn intellegentēs neque quae loquuntur neque dē quibus affirmant.
8 Scīmus autem quia **bona** **est** lēx, sī **quis** **eā** **lēgitimē** ūtātur,
9 sciēns **hoc** quia iūstō lēx nōn **est** **posita** sed iniūstīs et nōn subiectīs, impiīs et peccātōribus, **scelerātīs** et **contāminātīs**, patricīdīs et mātricīdīs, homicīdīs,
10 fornicāriīs, masculōrum concubitōribus, plagiāriīs, mendācibus, periūrīs et sī quid aliud sānae doctrīnae adversātur,
11 secundum ēvangelium glōriae beātī Deī, quod crēditum **est** mihi.
12 **Grātiam** habeō **eī**, quī mē cōnfortāvit, Chrīstō **Iēsu** Dominō nostrō, quia fidēlem mē exīstimāvit pōnēns in ministeriō,
13 quī prius fuī blasphēmus et persecūtor et contumēliōsus; sed misericordiam cōnsecūtus sum, quia ignōrāns fēcī in incrēdulitāte;
14 superabundāvit autem **grātia** Dominī nostrī cum **fide** et dīlēctiōne, quae sunt in Chrīstō **Iēsu**.
15 **Fidēlis** sermō et omnī acceptiōne dignus: Chrīstus **Iēsus** **venit** in mundum peccātōrēs salvōs facere; quōrum prīmus ego sum,
16 sed ideō misericordiam cōnsecūtus sum, ut in mē prīmō ostenderet Chrīstus **Iēsus** omnem longanimitātem, ad īnfōrmātiōnem eōrum, quī crēditūrī sunt illī in vītam aeternam.
17 **Rēgī** autem saeculōrum, incorruptibilī, invīsibilī, **sōlī** Deō honor et **glōria** in saecula saeculōrum. Āmēn.
18 **Hoc** praeceptum commendō tibi, fīlī Tīmothee, secundum praecēdentēs super tē prophētīās, ut mīlitēs in illīs bonam mīlitiam
19 habēns fidem et bonam cōnscientiam, quam quīdam repellentēs circā fidem naufragāvērunt;
20 ex quibus **est** **Hymenaeus** et Alexander, quōs trādidī Satānae, ut discant nōn blasphēmāre.
2
1 Obsecrō igitur prīmō omnium fierī obsecrātiōnēs, ōrātiōnēs, postulātiōnēs, grātiārum āctiōnēs prō omnibus hominibus,
2 prō rēgibus et omnibus, quī in sublīmitāte sunt, ut quiētam et tranquillam vītam **agamus** in omnī pietāte et castitāte.
3 **Hoc** bonum **est** et acceptum **cōram** salvātōre nostrō Deō,
4 quī omnēs hominēs vult salvōs fierī et ad agnitiōnem vēritātis venīre.
5 Ūnus enim Deus, ūnus et mediātor Deī et hominum, homō Chrīstus **Iēsus**,
6 quī **dedit** redēmptiōnem sēmetipsum prō omnibus, testimōnium temporibus **suīs**;
7 in quod **positus** sum ego praedicātor et apostolus — vēritātem **dīcō**, nōn mentior — doctor gentium in **fide** et vēritāte.
8 Volō ergō virōs **ōrāre** in omnī locō **levantēs** pūrās **manūs** **sine** **īrā** et disceptātiōne;
9 similiter et mulierēs in habitū ōrnātō cum **verēcundiā** et sōbrietāte ōrnantēs sē, nōn in tortīs crīnibus et aurō aut margarītīs vel veste **pretiōsā**,
10 sed, quod decet mulierēs, profitentēs pietātem per **opera** **bona**.
11 Mulier in tranquillitāte discat cum omnī subiectiōne;
12 docēre autem mulierī nōn permittō neque dominārī in **virum**, sed **esse** in tranquillitāte.
13 Adam enim prīmus fōrmātus **est**, deinde **Ēva**;
14 et Adam nōn **est** sēductus, mulier autem **sēducta** in praevāricātiōne fuit.
15 Salvābitur autem per fīliōrum generātiōnem, sī permānserint in **fide** et dīlēctiōne et sānctificātiōne cum sōbrietāte.
3
1 **Fidēlis** sermō: sī **quis** epīscō pātum appetit, bonum opus dē sīderat.
2 Oportet ergō epīscopum irreprehēnsibilem **esse**, ūnīus uxōris **virum**, sōbrium, prūdentem, ōrnātum, hospitālem, doctōrem,
3 nōn vīnolentum, nōn percussōrem sed modestum, nōn lītigiōsum, nōn cupidum,
4 suae domuī **bene** praepositum, fīliōs habentem in subiectiōne cum omnī castitāte
5 — sī **quis** autem domuī suae **praeesse** nescit, quōmodo ecclēsiae Deī cūram habēbit? C,
6 nōn neophytum, nē in **superbiā** ēlātus in iūdicium **incīdat** Diabolī.
7 Oportet autem illum et testimōnium habēre bonum ab hīs, quī **foris** sunt, ut nōn in opprobrium **incīdat** et laqueum Diabolī.
8 Diāconōs similiter pudīcōs, nōn bilinguēs, nōn multō vīnō dēditōs, nōn turpe lucrum sectantēs,
9 habentēs mystērium fideī in **cōnscientiā** **pūrā**.
10 Et hī autem probentur prīmum, deinde ministrent nūllum crīmen habentēs.
11 Mulierēs similiter pudīcās, nōn dētrahentēs, sōbriās, fidēlēs in omnibus.
12 Diāconī sint ūnīus uxōris **virī**, quī fīliīs **suīs** **bene** praesint et **suīs** domibus;
13 quī enim **bene** ministrāverint, gradum sibi bonum acquīrent et multam fīdūciam in **fide**, quae **est** in Chrīstō **Iēsu**.
14 Haec tibi scrībō spērāns venīre ad tē **cito**;
15 sī autem tardāverō, ut sciās quōmodo oporteat in domō Deī conversārī, quae **est** **ecclēsia** Deī vīvī, **columna** et firmāmentum vēritātis.
16 Et omnium cōnfessiōne magnum **est** pietātis mystērium:
Quī manifestātus **est** in carne,
**iustificātus** **est** in Spīritū,
appāruit angelīs,
praedicātus **est** in gentibus,
crēditus **est** in mumdō,
assūmptus **est** in **glōriā**.
4
1 **Spīritus** autem **manifēstē** dīcit, quia in novissimīs temporibus discēdent quīdam ā **fide**, attendentēs spīritibus sēductōribus et doctrīnīs daemoniōrum,
2 in hypocrisī loquentium mendācium et cautēriātam habentium suam cōnscientiam,
3 prohibentium **nūbere**, abstinēre ā cibīs, quōs Deus creāvit ad percipiendum cum grātiārum āctiōne fidēlibus et hīs, quī cognōvērunt vēritātem.
4 Quia **omnis** **creātūra** Deī **bona**, et nihil reiciendum, quod cum grātiārum āctiōne percipitur;
5 sānctificātur enim per verbum Deī et ōrātiōnem.
6 Haec prōpōnēns frātribus bonus **eris** minister Chrīstī **Iēsu**, ēnūtrītus verbīs fideī et bonae doctrīnae, quam assecūtus **es**;
7 **prōfānās** autem et anīlēs fābulās dēvītā.
Exercē tēipsum ad pietātem;
8 nam **corporālis** exercitātiō ad modicum **ūtilis** **est**, pietās autem ad omnia **ūtilis** **est** prōmissiōnem habēns vītae, quae nunc **est**, et futūrae.
9 **Fidēlis** sermō et omnī acceptiōne dignus:
10 in **hōc** enim labōrāmus et certāmus, quia spērantēs sumus in Deum vīvum, quī **est** salvātor omnium hominum, **maximē** fidēlium.
11 Praecipe haec et docē.
12 Nēmō adulēscentiam tuam contemnat; sed exemplum **estō** fidēlium in verbō, in conversātiōne, in cāritāte, in **fide**, in castitāte.
13 Dum veniō, attende lēctiōnī, exhortātiōnī, doctrīnae.
14 Nōlī **neglegere** dōnātiōnem, quae in tē **est**, quae **data** **est** tibi per prophētīam cum impositiōne manuum presbyteriī.
15 Haec meditāre, in hīs **ēsto**, ut **prōfectus** tuus manifēstus sit omnibus.
16 Attende tibi et doctrīnae; īnstā in illīs; **hoc** enim faciēns et tēipsum salvum faciēs et eōs, quī tē audiunt.
5
1 Seniōrem nē **increpāverīs**, sed obsecrā ut patrem, iuvenēs ut frātrēs,
2 **anūs** ut mātrēs, iuvenculās ut sorōrēs in omnī castitāte.
3 Viduās **honōra**, quae **vērē** viduae sunt.
4 Sī **quā** autem **vidua** fīliōs aut nepōtēs habet, discant prīmum domum suam **piē** **regere** et mūtuam vicem **reddere** **parentibus**; **hoc** enim acceptum **est** **cōram** Deō.
5 Quae autem **vērē** **vidua** **est** et **dēsōlāta**, spērat in Deum et īnstat obsecrātiōnibus et ōrātiōnibus nocte ac **diē**;
6 nam quae in dēliciīs **est** vīvēns, **mortua** **est**.
7 Et haec praecipe, ut irreprehēnsibilēs sint.
8 Sī **quis** autem suōrum et **maximē** domesticōrum cūram nōn habet, fidem negāvit et **est** īnfidēlī dēterior.
9 **Vidua** adscrībātur nōn minus sexāgintā annōrum, quae fuerit ūnīus **virī** uxor,
10 in operibus bonīs testimōnium habēns: sī fīliōs ēducāvit, sī hospitiō recēpit, sī sānctōrum **pedēs** **lāvit**, sī trībulātiōnem patientibus subministrāvit, sī omne opus bonum **subsecūta** **est**.
11 Adulescentiorēs autem viduās dēvītā; cum enim luxuriātae fuerint adversus Chrīstum, **nūbere** volunt,
12 habentēs damnātiōnem, quia prīmam fidem irritam fēcērunt;
13 simul autem et ōtiōsae discunt circumīre domōs, nōn **sōlum** ōtiōsae sed et verbōsae et cūriōsae, loquentēs quae nōn oportet.
14 Volō ergō iūniōrēs **nūbere**, fīliōs prōcreāre, dominās **domūs** **esse**, nūllam occāsiōnem dare adversāriō maledictī **grātiā**;
15 iam enim quaedam conversae sunt retrō Satānam.
16 Sī **quā** **fidēlis** habet viduās, subministret illīs, et nōn gravētur **ecclēsia**, ut hīs, quae **vērē** viduae sunt, sufficiat.
17 Quī **bene** praesunt presbyterī, duplicī **honōre** dignī habeantur, **maximē** quī labōrant in verbō et **doctrīnā**;
18 dīcit enim **Scrīptūra**: “ Nōn īnfrēnābis **os** bovī trītūrantī ” et: “ Dignus operārius mercēde **suā** ”.
19 Adversus presbyterum accūsātiōnem nōlī recipere, **nisi** sub duōbus vel **tribus** testibus.
20 Peccantēs **cōram** omnibus argue, ut et cēterī timōrem habeant.
21 Testificor **cōram** Deō et Chrīstō **Iēsu** et ēlēctīs angelīs, ut haec cūstōdiās **sine** praeiūdiciō nihil faciēns in aliquam partem dēclīnandō.
22 **Manus** **cito** nēminī **imposuerīs** neque **commūnicāverīs** **peccātīs** aliēnīs; tēipsum castum cūstōdī.
23 Nōlī adhūc aquam **bibere**, sed vīnō modicō **ūtere** propter stomachum et frequentēs tuās īnfirmitātēs.
24 Quōrundam hominum **peccāta** **manifēsta** sunt praecēdentia ad iūdicium, quōsdam autem et subsequuntur;
25 similiter et **facta** **bona** **manifēsta** sunt, et, quae aliter sē habent, abscondī nōn possunt.
6
1 Quīcumque sunt sub iugō, servī dominōs suōs omnī **honōre** dī gnōs arbitrentur, nē **nōmen** Deī et **doctrīna** blasphēmētur.
2 Quī autem fidēlēs habent dominōs, nōn contemnant, quia frātrēs sunt, sed **magis** serviant, quia fidēlēs sunt et dīlēctī, quī beneficiī participēs sunt. Haec docē et exhortāre.
3 Sī **quis** aliter docet et nōn accēdit sānīs sermōnibus Dominī nostrī **Iēsu** Chrīstī et **eī**, quae secundum pietātem **est**, doctrīnae,
4 superbus **est**, nihil sciēns, sed languēns circā quaestiōnēs et pugnās verbōrum, ex quibus oriuntur invidiae, contentiōnēs, blasphēmiae, suspīciōnēs **malae**,
5 cōnflīctātiōnēs hominum mente corruptōrum et quī vēritāte prīvātī sunt, exīstimantium quaestum **esse** pietātem.
6 **Est** autem **quaestus** magnus pietās cum **sufficientia**.
7 Nihil enim intulimus in mundum, quia nec auferre quid possumus;
8 habentēs autem alimenta et quibus tegāmur, hīs contentī erimus.
9 Nam quī volunt dīvitēs fierī, **incīdunt** in tentātiōnem et laqueum et dēsīderia **multa** **stulta** et **nocīva**, quae mergunt hominēs in interitum et perditiōnem;
10 rādīx enim omnium **malōrum** **est** cupiditās, quam quīdam appetentēs errāvērunt ā **fide** et īnseruērunt sē dolōribus multīs.
11 Tū autem, ō homō Deī, haec fuge; sectāre vērō iūstitiam, pietātem, fidem, cāritātem, patientiam, mānsuētūdinem.
12 **Certa** bonum certāmen fideī, apprehende vītam aeternam, ad quam **vocātus** **es**, et cōnfessus **es** bonam cōnfessiōnem **cōram** multīs testibus.
13 Praecipiō tibi **cōram** Deō, quī vīvificat omnia, et Chrīstō **Iēsu**, quī testimōnium reddidit sub Pontiō Pīlātō bonam cōnfessiōnem,
14 ut servēs mandātum **sine** **maculā** irreprehēnsibile usque in adventum Dominī nostrī **Iēsu** Chrīstī,
15 quem **suīs** temporibus ostendet beātus et **sōlus** potēns, Rēx rēgnantium et Dominus dominantium,
16 quī **sōlus** habet immortālitātem, lūcem habitāns inaccessibilem, quem vīdit nūllus hominum nec **vidēre** potest; cui honor et imperium sempiternum. Āmēn.
17 Dīvitibus huius saeculī praecipe nōn **superbē** sapere neque spērāre in incertō dīvitiārum sed in Deō, quī praestat nōbīs omnia **abundē** ad fruendum,
18 **bene** **agere**, dīvitēs fierī in operibus bonīs, facile **tribuere**, commūnicāre,
19 thēsaurizāre sibi fundāmentum bonum in futūrum, ut apprehendant vēram vītam.
20 Ō Tīmothee, dēpositum cūstōdī, dēvītāns **profānās** vōcum novitātēs et oppositiōnēs falsī nōminis scientiae,
21 quam quīdam profitentēs circā fidem aberrāvērunt.
**Grātia** vōbīscum.
