# **LIBER** ESDRAE

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10)

## 1

1 In annō prīmō Cȳrī **rēgis** Persārum, ut complērētur verbum Dominī ex ōre Iēremīae, suscitāvit Dominus spīritum Cȳrī **rēgis** Persārum, quī ēmīsit ēdictum in omnī rēgnō suō etiam per scrīptūram dīcēns:

2 ”Haec dīcit Cȳrus rēx Persārum: Omnia **rēgna** terrae **dēdit** mihi Dominus, Deus caelī, et ipse praecēpit mihi, ut aedificārem **eī** domum in Ierusālem, quae **est** in **Iūdaeā**.

3 **Quis** ex vōbīs **est** dē omnī **populō** eius? Sit Dominus Deus suus cum eō, et ascendat in Ierusālem, quae **est** in **Iūdaeā**, et aedificet domum Dominī, Deī Isrāēl; ipse **est** Deus, quī **est** in Ierusālem.

4 Et omnēs **reliquī** in cūnctīs locīs, ubicumque habitant, adiuventur ā **virīs** dē locō suō, argentō et aurō et **substantiā** et pecore sīcut et oblātiōnibus spontāneīs prō templō Deī, quod **est** in Ierusālem”.

5 Et surrēxērunt prīncipēs familiārum dē **Iūda** et Beniamin et sacerdōtēs et Lēvītae et **omnis**, cuius Deus suscitāvit spīritum, ut ascenderent ad aedificandum templum Dominī, quod erat in Ierusālem.

6 Ūniversīque, quī erant in circuitū, cōnfortāvērunt **manūs** eōrum cum **vāsīs** argenteīs et aureīs, **substantiā**, pecore et pēnsitātiōnibus, praeter oblātiōnēs spontāneās.

7 Rēx **quoque** Cȳrus prōtulit vāsa templī Dominī, quae tulerat Nabuchodonosor dē Ierusālem et posuerat **ea** in templō deī **suī**;

8 prōtulit autem **ea** Cȳrus rēx Persārum per **manum** **Mithridātis** praepositī thēsaurī, quī ēnumerāvit **ea** Sasabassar prīncipī Iūdae.

9 Et **hic** **est** numerus eōrum: phialae aureae trīgintā, phialae argenteae mīlle, cultrī vīgintī novem, scyphī aureī trīgintā,

10 scyphī **quoque** argenteī quadringentī decem, vāsa **alia** **plūrima**; 11 omnia vāsa **aurea** et **argentea** quīnque **milia** **quadringenta**. **Ūniversa** tulit Sasabassar cum hīs, quī ascendēbant dē trānsmigrātiōne Babylōnis in Ierusālem.

## 2

1 Hī sunt autem prōvinciae fīliī, quī ascendērunt dē captīvitāte migrantium, quōs trānstulerat Nabuchodonosor rēx Babylōnis in Babylōnem, et reversī sunt in Ierusālem et Iūdam, ūnusquisque in cīvitātem suam.

2 Quī vēnērunt cum Zorobabēl, Iesua, Nehemiās, Sarāia, Rahelāia, Mardochaeus, Belsan, Mesphar, Beguāī, Rehum, Baāna.

Numerus **virōrum** **populī** Isrāēl:

3 fīliī Pharōs duo **mīlia** centum septuāgintā duo;

4 fīliī Saphātia trecentī septuāgintā duo; 5 fīliī **Area** septingentī septuāgintā quīnque;

6 fīliī Phahathmoab, hī sunt fīliī Iesua et Ioab, duo **mīlia** octingentī duodecim;

7 fīliī Ēlam mīlle **ducentī** quīnquāgintā quattuor;

8 fīliī Zethua nōngentī quadrāgintā quīnque;

9 fīliī Zachāī septingentī sexāgintā;

10 fīliī Bānī sēscentī quadrāgintā duo;

11 fīliī Bebāī sēscentī vīgintī trēs;

12 fīliī Azgad mīlle **ducentī** vīgintī duo;

13 fīliī Adonicam sēscentī sexāgintā sex;

14 fīliī Beguāī duo **mīlia** quīnquāgintā sex;

15 fīliī **Adīn** quadringentī quīnquāgintā quattuor;

16 fīliī Āter, quī erant ex **Ezechiā**, nōnāgintā octo;

17 fīliī Bēsāī trecentī vīgintī trēs;

18 fīliī **Iorā** centum duodecim;

19 fīliī Hasum **ducentī** vīgintī trēs;

20 fīliī Gebbar nōnāgintā quīnque;

21 fīliī Bethlehem centum vīgintī trēs;

22 **virī** Netopha quīnquāgintā sex;

23 **virī** Anathoth centum vīgintī octo;

24 fīliī Azmaveth quadrāgintā duo;

25 fīliī Cariathiarim, Cephira et Beroth septingentī quadrāgintā trēs;

26 fīliī Rama et Gabaa sēscentī vīgintī ūnus;

27 **virī** Machmās centum vīgintī duo;

28 **virī** Bethel et Hāī **ducentī** vīgintī trēs;

29 fīliī Nābō quīnquāgintā duo;

30 fīliī Megbis centum quīnquāgintā sex;

31 fīliī Elam alterīus mīlle **ducentī** quīnquāgintā quattuor;

32 fīliī Harim trecentī vīgintī;

33 fīliī Lod, Hadid et Ōnō septingentī vīgintī quīnque;

34 fīliī Ierichō trecentī quadrāgintā quīnque;

35 fīliī Senaa tria **mīlia** sēscentī trīgintā.

36 Sacerdōtēs: fīliī Iedāia dē domō Iesuā nōngentī septuāgintā trēs,

37 fīliī Emmer mīlle quīnquāgintā duo,

38 fīliī Phassur mīlle **ducentī** quadrāgintā septem,

39 fīliī Harim mīlle decem et septem.

40 Lēvītae: fīliī Iesua, hī sunt fīliī Cadmihel, Bennuī, Odoviae, septuāgintā quattuor.

41 Cantōrēs: fīliī Asaph centum vīgintī octo.

42 Iānitōrēs: fīliī Sellum, fīliī Āter, fīliī Telmōn, fīliī Accub, fīliī Hatitā, fīliī Sobaī: ūniversī centum trīgintā novem.

43 Oblātī: fīliī Siha, fīliī Hasupha, fīliī Tabbaoth,

44 fīliī Ceros, fīliī Siaa, fīliī Phadon,

45 fīliī Lebāna, fīliī Hagaba, fīliī Accub,

46 fīliī Hagab, fīliī Semlaī, fīliī Hanan,

47 fīliī Giddel, fīliī Gaher, fīliī Raāia,

48 fīliī **Rāsīn**, fīliī Necoda, fīliī Gāzam,

49 fīliī Oza, fīliī Phasea, fīliī Bēsāī,

50 fīliī Asena, fīliī Meunītārum, fīliī Nephūsōrum,

51 fīliī Bacbūc, fīliī Hacupha, fīliī Harhur,

52 fīliī Basluth, fīliī Mahida, fīliī Harsa,

53 fīliī Bercōs, fīliī **Sisara**, fīliī Thema,

54 fīliī Nasia, fīliī Hatipha.

55 Fīliī servōrum Salomōnis: fīliī Sotaī, fīliī Sophereth, fīliī Pheruda,

56 fīliī Iaala, fīliī Darcōn, fīliī Giddel,

57 fīliī Saphatia, fīliī Hatil, fīliī Phochereth Hassebaim, fīliī Amī.

58 Omnēs oblātī et fīliī servōrum Salomōnis trecentī nōnāgintā duo.

59 Et hī, quī ascendērunt dē Thelmēla, Thelharsa, Cherub et Addōn et Emmer et nōn potuērunt **indicāre** domum patrum suōrum et sēmen suum, utrum ex Isrāēl **essent**:

60 fīliī Dalaia, fīliī **Tobiā**, fīliī Necoda, sēscentī quīnquāgintā duo.

61 Et dē fīliīs sacerdōtum: fīliī Hobia, fīliī Accōs, fīliī Berzellaī, quī accēpit dē fīliābus Berzellāī Galaaditis uxōrem et **vocātus** **est** nōmine eōrum.

62 Hī quaesiērunt tabulās geneālogiae suae et nōn invēnērunt; et ēiectī sunt dē sacerdōtiō.

63 Et dīxit praepositus eīs, ut nōn comederent dē **sānctificātīs** sānctuāriī, dōnec surgeret sacerdōs prō Urim et Tummim.

64 **Omnis** multitūdō simul quadrāgintā duo **mīlia** trecentī sexāgintā,

65 exceptīs servīs eōrum et ancillīs, quī erant septem **mīlia** trecentī trīgintā septem, īnsuper et cantōrēs atque cantātrīcēs **ducentī**.

66 Equī eōrum septingentī trīgintā sex, mūlī eōrum **ducentī** quadrāgintā quīnque,

67 camēlī eōrum quadringentī trīgintā quīnque, asinī eōrum sex **mīlia** septingentī vīgintī.

68 Nōnnūllī autem dē prīncipibus familiārum, cum ingrederentur templum dominī, quod **est** in Ierusālem, sponte obtulērunt in domum Deī ad exstruendam eam in locō suō.

69 Sē cundum **vīrēs** suās dedērunt in aerārium **operis** aurī solidōs sexāgintā **mīlia** et mīlle, argentī minās quīnque **mīlia** et vestēs sacerdōtālēs centum.

70 Habitāvērunt ergō ibi sacerdōtēs et Lēvītae et quīdam dē **populō**; cantōrēs autem et iānitōrēs et oblātī in urbibus **suīs**, ūniversusque Isrāēl in cīvitātibus **suīs**.

## 3

1 Iamque vēnerat **mēnsis** septimus, et erant fīliī Isrāēl in cīvitātibus **suīs**. **Congregātus** **est** ergō **populus** quasi vir ūnus in Ierusālem.

2 Et surrēxit Iesua fīlius Iosedec et frātrēs eius sacerdōtēs et Zorobabel fīlius Salathiēl et frātrēs eius et aedificāvērunt altāre Deī Isrāēl, ut offerrent in eō holocautōmata, sīcut scrīptum **est** in **lēge** Moȳsī **virī** Deī.

3 Collocāvērunt autem altāre super basēs suās, dēterrentibus eōs per circuitum **populīs** terrārum, et obtulērunt super illud holocaustum Dominō **manē** et vespere.

4 Fēcēruntque sollemnitātem Tabernāculōrum, sīcut scrīptum **est**, et holocaustum diēbus singulīs per ōrdinem, secundum praeceptum prō singulīs diēbus;

5 et praeter holocaustum sempiternum **illa** etiam prō calendīs et ūniversīs sollemnitātibus, quae erant cōnsecrātae Dominō, et prō omnibus, quae ultrō offerēbantur Dominō.

6 Ā prīmō **diē** **mēnsis** septimī coepērunt offerre holocaustum Dominō; porrō templum Deī nōndum fundātum erat.

7 Dedērunt autem pecūniās lātomīs et fabrīs, cibum **quoque** et pōtum et oleum **Sīdōniīs** Tyriīsque, ut dēferrent ligna **cedrina** dē **Libanō** ad mare Ioppē, iuxtā quod concesserat Cȳrus rēx Persārum eīs.

8 Annō autem secundō **adventus** eōrum ad templum Deī in Ierusālem **mēnsē** secundō, coepērunt Zorobabel fīlius Salathiēl et Iesua fīlius Iosedec et **reliquī** dē frātribus eōrum sacerdōtēs et Lēvītae et omnēs, quī vēnerant dē captīvitāte in Ierusālem, et cōnstituērunt Lēvītās ā vīgintī annīs et suprā, ut dīrigerent opus templī Dominī.

9 Stetitque Iesua et fīliī eius et frātrēs eius, Cadmihel, Bennuī et Odovia quasi vir ūnus, ut dīrigerent eōs, quī faciēbant opus in templō Deī; itemque fīliī Henadad et fīliī eōrum et frātrēs eōrum Lēvītae.

10 Fundātō igitur ab aedificātōribus templō Dominī, stetērunt sacerdōtēs in ōrnātū suō cum tubīs, et Lēvītae fīliī Asaph in cymbalīs, ut laudārent Deum iuxtā mandātum Dāvīd **rēgis** Isrāēl.

11 Et concinēbant in hymnīs et grātiārum āctiōne Dominō: ”Quoniam bonus, quoniam in aeternum **misericordiā** eius” super Isrāēl. **Omnis** **quoque** **populus** vōciferābātur clāmōre magnō in laudandō Dominum, eō quod fundātum **esset** templum Dominī.

12 Plūrimī etiam senēs dē sacerdōtibus et **Lēvītīs** et prīncipibus familiārum, quī vīderant oculīs **suīs** prius templum in locō suō, flēbant vōce **magnā**; et multī vōciferantēs in **laetitiā** ēlevābant **vōcem**.

13 Nec poterat quisquam **agnōscere** **vōcem** clāmōris laetantium et **vōcem** **flētūs** **populī**, quoniam **populus** vōciferābātur clāmōre magnō, et **strepitus** audiēbātur procul.

## 4

1 Audiērunt autem hostēs Iūdae et Beniamin, quia fīliī captīvitātis aedificārent templum Dominō, Deō Isrāēl,

2 et accēdentēs ad Zorobabel et ad prīncipēs familiārum dīxērunt eīs: ”Aedificēmus vōbīscum, quia **ita** ut vōs quaerimus Deum vestrum et immolāvimus victimās ā diēbus Asarhaddon **rēgis** Assyriae, quī addūxit nōs hūc”.

3 Et dīxit eīs Zorobabel et Iesua et **reliquī** prīncipēs familiārum Isrāēl: ”Nōn **est** vōbīs et nōbīs, ut aedificēmus domum Deō nostrō, sed nōs ipsī **sōlī** aedificābimus Dominō, Deō Isrāēl, sīcut praecēpit nōbīs Cȳrus rēx Persārum”.

4 Factum **est** igitur, ut **populus** terrae impedīret **manus** **populī** Iūdae et turbāret eōs in aedificandō.

5 Condūxērunt autem adversus eōs cōnsiliātōrēs, ut dēstruerent cōnsilium eōrum omnibus diēbus Cȳrī **rēgis** Persārum et usque ad rēgnum **Dārīī** **rēgis** Persārum.

6 In rēgnō autem Asuerī, in prīncipiō rēgnī eius, scrīpsērunt accūsātiōnem adversus habitātōrēs Iūdae et Ierusālem.

7 Et in diēbus **Artaxerxīs** scrīpsit Beselam, Mithridātēs et Tabēl et **reliquī**, quī erant in cōnsiliō eōrum, ad Artaxerxem rēgem Persārum; **scrīptūra** autem accūsātiōnis erat **scrīpta** litterīs Syriacīs et **compositā** sermōne **Syrō**.

8 Rehum praefectus et Samsāī **scrībā** scrīpsērunt epistulam ūnam dē Ierusālem Artaxerxī **rēgī** huiuscemodī:

9 ”Rehum praefectus et Samsāī **scrība** et **reliquī** sociī eōrum, iūdicēs et **ducēs**, **magistrātūs** Persae, Erchuaēī, Babylōniī, Susanechaēī, **hoc** **est** Elamitae,

10 et cēterī dē gentibus, quās trānstulit Asenaphar magnus et glōriōsus et habitāre fēcit in cīvitātibus Samarīae et in reliquīs regiōnibus trāns flūmen in pāce”.

11 **Hoc** **est** exemplar epistulae, quam mīsērunt ad eum:

”Artaxerxī **rēgī**, servī tuī, **virī**, quī sunt trāns fluvium. Igitur

12 nōtum sit **rēgī** quia Iūdaeī, quī ascendērunt ā tē ad nōs, vēnērunt in Ierusālem cīvitātem rebellem et pessimam, quam aedificant, exstruentēs mūrōs eius, fundāmenta iam compōnentēs.

13 Nunc nōtum sit **rēgī** quia, sī cīvitās **illa** **aedificāta** fuerit, et mūrī eius īnstaurātī, tribūtum et annōnam et vectīgal nōn dabunt, et ad ultimum rēgibus **noxa** erit.

14 Nōs autem, memorēs **salis**, quod in **palātiō** **comēdimus**, et quia laesiōnēs **rēgis** **vīdēre** nefās dūcimus, idcircō mīsimus et nūntiāvimus **rēgī**,

15 ut recēnseās in **librīs** historiārum patrum tuōrum, et inveniēs in hīs historiīs et sciēs quoniam urbs **illa** urbs **rebellis** **est** et nocēns rēgibus et prōvinciīs, et sēditiōnēs concitantur in **eā** ex diēbus antīquīs; quam ob rem et cīvitās **ipsa** **dēstrūcta** **est**.

16 Nūntiāmus nōs **rēgī** quoniam, sī cīvitās **illa** **aedificāta** fuerit, et mūrī ipsīus īnstaurātī, possessiōnem trāns fluvium nōn habēbis”.

17 Verbum mīsit rēx ad Rehum praefectum et Samsāī scrībam et ad reliquōs, quī erant in cōnsiliō eōrum, quī habitābant in **Samarīā** et in regiōne trāns fluvium: ”Pāx. Nunc igitur **scrīptūra**,

18 quam mīsistis ad nōs, **manifēstē** **lēcta** **est** **cōram** mē.

19 Et ā mē praeceptum **est**, et recēnsuērunt invēnēruntque quoniam cīvitās **illa** ā diēbus antīquīs adversum **rēgēs** rebellābat, et rebelliōnēs et sēditiōnēs concitābantur in **eā**;

20 nam et **rēgēs** fortissimī fuērunt in Ierusālem, quī et dominātī sunt omnī regiōnī, quae trāns fluvium **est**, tribūtum **quoque** et annōnam et vectīgal accipiēbant.

21 Nunc ergō praecipite, ut dēsistant istī hominēs, et urbs **illa** nōn aedificētur, dōnec forte ā mē iussum fuerit.

22 Vidēte, nē negligenter **hoc** impleātis, et paulātim crēscat **malum** contrā **rēgēs**”.

23 Itaque exemplum ēdictī **Artaxerxīs** **rēgis** **lectum** **est** **cōram** Rehum praefectum et Samsāī **scrībā** et cōnsiliāriīs eōrum; et abiērunt festīnī in Ierusālem ad Iūdaeōs et prohibuērunt eōs in brāchiō et rōbore.

24 Tunc intermissum **est** opus **domūs** Dominī in Ierusālem et nōn fīēbat usque ad annum secundum rēgnī **Dārīī** **rēgis** Persārum.

## 5

1 Prophētae autem Aggaeus et Zacharīās fīlius Addō prophetāvērunt ad Iūdaeōs, quī erant in **Iūdaeā** et Ierusālem, in nōmine Deī Isrāēl, quod erat super eōs.

2 Tunc surrēxērunt Zorobabel fīlius Salathiēl et Iesua fīlius Iosedec et coepērunt aedificāre templum Deī in Ierusālem; prophētae autem Deī adiuvābant eōs.

3 In ipsō autem tempore **vēnit** ad eōs Thathanāī, quī erat dux trāns flūmen, et Stharbuzanāī et cōnsiliāriī eōrum, sīcque dīxērunt eīs: ”**Quis** **dēdit** vōbīs potestātem, ut domum hanc aedificārētis et māteriam istam praeparārētis?

4 Quae sunt **nōmina** hominum auctōrum aedificātiōnis illīus?”.

5 Oculus autem Deī eōrum **factus** **est** super senēs Iūdaeōrum, et nōn obstitērunt eīs, usque dum rēs ad **Dārīum** referrētur, et tunc **sententia** dē hāc rē redderētur.

6 Exemplar epistulae, quam mīsit Thathanai dux regiōnis trāns flūmen et Stharbuzanāī et cōnsiliātōrēs eius et **ducēs**, quī erant trāns flūmen, ad **Darīum** rēgem.

7 Sermō, quem **miserant** **eī**, sīc **scrīptus** erat:

”**Darīō** **rēgī** pāx **omnis**.

8 **Notum** sit **rēgī** īsse nōs ad Iūdaeam prōvinciam, ad domum Deī magnī, quae aedificātur lapide quadrātō, et ligna pōnuntur in parietibus; opusque illud dīligenter exstruitur et crēscit in manibus eōrum.

9 Interrogāvimus ergō senēs illōs et **ita** dīximus eīs: “**Quis** **dēdit** vōbīs potestātem, ut domum hanc aedificārētis et māteriam istam praeparārētis?”.

10 Sed et **nōmina** eōrum quaesīvimus ab eīs, ut nūntiārēmus tibi, scrīpsimusque **nōmina** eōrum **virōrum**, quī sunt prīncipēs in eīs.

11 Huiuscemodī autem sermōnem respondērunt nōbīs dīcentēs: “Nōs sumus servī Deī caelī et terrae et aedificāmus templum, quod erat exstrūctum ante hōs annōs multōs, quodque rēx Isrāēl magnus aedificāverat et exstrūxerat.

12 Postquam autem ad īrācundiam prōvocāvērunt patrēs nostrī Deum caelī, trādidit eōs in **manūs** Nabuchodonosor **rēgis** Babylōnis Chaldaeī, quī domum hanc dēstrūxit et **populum** eius trānstulit in Babylōnem.

13 Annō autem prīmō Cȳrī **rēgis** Babylōnis, Cȳrus rēx prōposuit ēdictum, ut **domus** Deī haec aedificārētur.

14 Nam et vāsa templī Deī **aurea** et **argentea**, quae Nabuchodonosor tulerat dē templō, quod erat in Ierusālem, et asportāverat **ea** in templum Babylōnis, prōtulit Cȳrus rēx dē templō Babylōnis, et **data** sunt **virō** cuidam nōmine Sasabassar, quem et prīncipem cōnstituit,

15 dīxitque **eī**: 'Haec vāsa tolle et **vāde** et pōne **eā** in templō, quod **est** in Ierusālem, et **domus** Deī aedificētur in locō suō'.

16 Tunc itaque Sasabassar ille **vēnit** et posuit fundāmenta templī Deī in Ierusālem, et ex eō tempore usque nunc aedificātur et necdum complētum **est**”.

17 Nunc ergō, sī vidētur **rēgī** bonum, recēnseat in aerāriō **rēgis**, quod **est** in Babylōne, utrumnam ā Cȳrō **rēge** potestās **data** fuerit, ut aedificārētur **domus** Deī in Ierusālem, et voluntātem **rēgis** super hāc rē mittat ad nōs”.

## 6

1 Tunc **Dārīus** rēx praecēpit, et recēnsuērunt in tabulīs aerāriī, quod **est** in Babylōne,

2 et inventum **est** in Ecbatanīs, quod **est** castrum in Medēnā **prōvinciā**, volūmen ūnum, et sīc **scrīptus** erat in eō commentārius:

3 ”Annō prīmō Cȳrī **rēgis**, Cȳrus rēx dēcrēvit dē domō Deī, quae **est** in Ierusālem: Aedificētur **domus**, ubi immolent et sacrificent; altitūdō eius cubitōrum sexāgintā et lātitūdō eius cubitōrum sexāgintā,

4 ōrdinēs dē lapidibus **quadrātīs** trēs et ōrdō dē lignīs ūnus; **sūmptus** autem dē domō **rēgis** dabuntur.

5 Sed et vāsa templī Deī **aurea** et **argentea**, quae Nabuchodonosor tulerat dē templō Ierusālem et attulerat in Babylōnem, reddantur et referantur in templum, quod **est** in Ierusālem, in locum suum, in templō Deī.

6 Nunc ergō, Thathanaī dux regiōnis, quae **est** trāns flūmen, Stharbuzanāī et cōnsiliāriī eius et **ducēs**, quī **estis** trāns flūmen, procul recēdite ab illō locō,

7 dīmittite fierī templum Deī illud; dux Iūdaeōrum et seniōrēs eōrum aedificent domum Deī illam in locō suō.

8 Sed et ā mē praeceptum **est** quōmodo **agere** dēbeātis cum seniōribus Iūdaeōrum illīs, quī aedificant domum Deī illam: ut dē **arcā** **rēgis**, id **est** dē tribūtīs, quae dantur dē regiōne trāns flūmen, **studiōsē** **sūmptūs** dentur **virīs** illīs **sine** intermissiōne.

9 Et sī quid necesse fuerit, sīve vitulī et arietēs et agnī in holocaustum Deō caelī, sīve frūmentum, sāl, vīnum et oleum, secundum ōrdinātiōnem sacerdōtum, quī sunt in Ierusālem, dētur eīs per singulōs diēs **sine** **neglegentiā**.

10 Et offerant oblātiōnēs suāvēs Deō caelī ōrentque prō **vītā** **rēgis** et fīliōrum eius.

11 Ā mē ergō positum **est** dēcrētum, ut **omnis** homō, quī hanc mūtāverit iussiōnem, tollātur lignum dē domō ipsīus et ērigātur et cōnfīgātur in eō; **domus** autem eius pōnātur in sterquilīnium.

12 Deus autem, quī habitāre fēcit **nōmen** suum ibi, dissipet omnia **rēgna** et **populum**, quī extenderit **manum** suam, ut contemnat et dissipet domum Deī illam, quae **est** in Ierusālem. Ego **Darīus** statuī dēcrētum, quod **studiōsē** implērī volō”.

13 Igitur Thathanai dux regiōnis trāns flūmen et **ducēs** et cōnsiliāriī eius, secundum quod praecēperat **Darīus** rēx, sīc dīligenter exsecūtī sunt.

14 Seniōrēs autem Iūdaeōrum prōsperābantur in aedificātiōne iuxtā prophētīam Aggaēī prophētae et Zacharīae fīliī Addō et perfēcērunt aedificātiōnem, iubente Deō Isrāēl et iubente Cȳrō et **Dārīō** et Artaxerxe rēgibus Persārum,

15 et complēvērunt domum Deī istam **diē** **tertia** **mēnsis** Adar, quī **est** annus sextus rēgnī **Dārīī** **rēgis**.

16 Fēcērunt autem fīliī Isrāēl, sacerdōtēs et Lēvītae et **reliquī** fīliōrum trānsmigrātiōnis dēdicātiōnem **domūs** Deī illīus in gaudiō.

17 Et obtulērunt in dēdicātiōnem **domūs** Deī illīus bovēs centum, arietēs ducentōs, **agnōs** quadringentōs, hircōs caprārum prō peccātō tōtīus Isrāēl duodecim, iuxtā numerum tribuum Isrāēl.

18 Et statuērunt sacerdōtēs in ōrdinibus **suīs** et Lēvītās in vicibus **suīs** in ministerium Deī in Ierusālem, sīcut scrīptum **est** in **librō** Moȳsī.

19 Fēcērunt autem fīliī Isrāēl trānsmigrātiōnis **Pascha** **quārta** **decima** **diē** **mēnsis** prīmī.

20 Lēvītae ūniversī sē pūrificāvērunt; pūrificātī autem cūnctī immolāvērunt **Pascha** ūniversīs fīliīs trānsmigrātiōnis et frātribus **suīs** sacerdōtibus et sibi.

21 Et comēdērunt fīliī Isrāēl, quī reversī fuerant dē trānsmigrātiōne, et omnēs, quī ā coinquinātiōne gentium terrae trānsiērunt ad eōs, ut quaererent Dominum, Deum Isrāēl.

22 Et fēcērunt sollemnitātem Azȳmōrum septem diēbus in **laetitiā**, quoniam laetificāverat eōs Dominus et converterat cor **rēgis** Assyriae ad eōs, ut adiuvāret **manūs** eōrum in opere **domūs** Dominī, Deī Isrāēl.

## 7

1 Post haec autem in rēgnō **Artaxerxīs** **rēgis** Persārum, Esdras fīlius Sarāiae fīliī Azāriae fīliī Helciae

2 fīliī Sellum fīliī Sadoc fīliī Achitob

3 fīliī Amāriae fīliī Azāriae fīliī Meraioth

4 fīliī Zarāiae fīliī Ozī fīliī Boccī

5 fīliī Abīsue fīliī Phineēs fīliī Eleazar fīliī Aarōn summī **sacerdōtis**,

6 ipse Esdrās ascendit dē Babylōne et ipse **scrība** vēlōx in **lēge** Moȳsī, quam **dedit** Dominus, Deus Isrāēl. Cumque **manus** Dominī Deī eius **esset** super eum, **dedit** **eī** rēx omnem petītiōnem eius.

7 Et ascendērunt dē fīliīs Isrāēl et dē fīliīs sacerdōtum et dē fīliīs Lēvītārum et dē cantōribus et dē iānitōribus et dē oblātīs in Ierusālem, annō septimō **Artaxerxīs** **rēgis**.

8 **Venit** in Ierusalem **mēnse** quīntō, ipse **est** annus septimus **rēgis**.

9 In prīmō **diē** **mēnsis** prīmī coepit **ascendere** dē Babylōne et in prīmō **diē** **mēnsis** quīntī **venit** in Ierusālem, iuxtā **manum** Deī **suī** bonam super sē.

10 Esdrās enim applīcāvit cor suum, ut investīgāret et implēret lēgem Dominī et faceret et docēret in Isrāēl praeceptum et iūdicium.

11 **Hoc** **est** autem exemplar epistulae, quam **dedit** rēx Artaxerxēs Esdrae sacerdōtī, scrībae ērudītō in **mandātīs** Dominī et praeceptīs eius in Isrāēl.

12 ”Artaxerxēs rēx rēgum Esdrae sacerdōtī, scrībae **lēgis** Deī caelī, salūtem.

13 Ā mē dēcrētum **est**, ut cuicumque placuerit in rēgnō meō dē **populō** Isrāēl et dē sacerdōtibus eius et dē **Lēvītīs** īre in Ierusālem, tēcum **vadat**.

14 Ā faciē enim **rēgis** et septem cōnsiliātōrum eius **missus** **es**, ut vīsitēs Iūdaeam et Ierusālem secundum lēgem Deī tuī, quae **est** in manū **tuā**,

15 et ut ferās argentum et aurum, quod rēx et cōnsiliātōrēs eius sponte obtulērunt Deō Isrāēl, cuius in Ierusālem tabernāculum **est**.

16 Et omne argentum et aurum, quodcumque **invēnerīs** in **ūniversā** **prōvinciā** Babylōnis simul cum oblātiōnibus sponte oblātīs ā **populō** et ā sacerdōtibus prō domō Deī **suī**, quae **est** in Ierusālem,

17 igitur **studiōsē** eme dē hāc **pecūniā** bovēs, arietēs, **agnōs** et oblātiōnēs et lībāmina eōrum et offer **ea** super altāre templī Deī vestrī, quod **est** in Ierusālem.

18 Sed et, sī quid tibi et frātribus tuīs placuerit dē reliquō argentō et aurō ut faciātis iuxtā voluntātem Deī vestrī, facite.

19 Vāsa **quoque**, quae dantur tibi in ministerium **domūs** Deī tuī, trāde in cōnspectū Deī in Ierusālem.

20 Sed et **cētera**, quibus opus fuerit in domum Deī tuī, quantumcumque necesse **est** ut expendās, dabitur ab aerāriō **rēgis**.

21 Et ego Artaxerxēs rēx statuī atque dēcrēvī omnibus cūstōdibus arcae pūblicae, quī sunt trāns flūmen, ut quodcumque petierit ā vōbīs Esdrās sacerdōs, **scrība** **lēgis** Deī caelī, absque **morā** dētis

22 usque ad argentī talenta centum et usque ad frūmentī cōrōs centum et usque ad vīnī batōs centum et usque ad batōs oleī centum; sāl vērō absque **mēnsūrā**.

23 Omne, quod requīrit Deus caelī, tribuātur dīligenter in domō Deī caelī, nē forte īrāscātur contrā rēgnum **rēgis** et fīliōrum eius.

24 Vōbīs **quoque** nōtum facimus dē ūniversīs sacerdōtibus et **Lēvītīs** et cantōribus et iānitōribus, oblātīs et ministrīs **domus** Deī huius, ut tribūtum et annōnās et vectīgal nōn habeātis potestātem impōnendī super eōs.

25 Tū autem, Esdra, secundum sapientiam Deī tuī, quae **est** in manū **tuā**, cōnstitue praesidēs et iūdicēs, ut iūdicent omnī **populō**, quī **est** trāns flūmen, hīs vidēlicet, quī nōvērunt lēgem Deī tuī; sed et imperītōs docēte.

26 Et **omnis**, quī nōn fēcerit lēgem Deī tuī et lēgem **rēgis** dīligenter, iūdicium erit dē eō, sīve in mortem sīve in exsilium sīve in damnum substantiae eius vel **certē** in carcerem”.

27 Benedictus Dominus, Deus patrum nostrōrum, quī **dedit** **hoc** in **corde** **rēgis**, ut glōrificāret domum Dominī, quae **est** in Ierusālem,

28 et in mē inclīnāvit misericordiam **rēgis** et cōnsiliāriōrum eius et cūnctōrum prīncipum eius potentium. Et ego cōnfortātus manū Dominī Deī meī, quae erat in mē, congregāvī dē Isrāēl prīncipēs, quī ascenderent mēcum.

## 8

1 Hī sunt ergō prīncipēs familiārum et **geneālogia** eōrum, quī ascendērunt mēcum in rēgnō **Artaxerxīs** **rēgis** dē Babylōne:

2 Dē fīliīs Phineēs, Gersom. Dē fīliīs Ithamar, Daniēl. Dē fīliīs Dāvīd, Hattus fīlius Sechēniae.

3 Dē fīliīs Pharōs, Zacharīās; et cum eō numerātī sunt **virī** centum quīnquāgintā.

4 Dē fīliīs Phahathmoab, Elioenāī fīlius Zarāiae, et cum eō **ducentī** **virī**.

5 Dē fīliīs Zethua, Sechenia fīlius Iahaziel, et cum eō trecentī **virī**.

6 Dē fīliīs **Adīn**, Ebed fīlius **Ionathān**, et cum eō quīnquāgintā **virī**.

7 Dē fīliīs Elam, Iesaiās fīlius Athaliae, et cum eō septuāgintā **virī**.

8 Dē fīliīs Saphatiae, Zabadia fīlius Michael, et cum eō octōgintā **virī**.

9 Dē fīliīs Ioab, Abdia fīlius Iahiel, et cum eō **ducentī** decem et octo **virī**.

10 Dē fīliīs Bānī, Selomith fīlius Iosphiae, et cum eō centum sexāgintā **virī**.

11 Dē fīliīs Bebai, Zacharīās fīlius Bebāī, et cum eō vīgintī octo **virī**.

12 Dē fīliīs Azgad, Iohanan fīlius Eccetān, et cum eō centum et decem **virī**.

13 Dē fīliīs Adonicam ascendērunt iūniōrēs, et haec **nōmina** eōrum: Eliphalet et Iehiel et Semeiās, et cum eīs sexāgintā **virī**.

14 Dē fīliīs Beguāī, Uthāī fīlius Zabud, et cum eīs septuāgintā **virī**.

15 Congregāvī autem eōs ad fluvium, quī dēcurrit ad Ahāvā, et mānsimus ibi **tribus** diēbus. Recēnsuī **populum** et sacerdōtēs; dē fīliīs autem **Levī** nōn **invēnī** ibi.

16 Itaque mīsī Eliezer et Ariel et Semeiam et Ioiarib et Elnathān et Nathan et Zacharīam et Mosollam prīncipēs sapientēs.

17 Et mīsī eōs ad Eddō, quī **est** prīmus in Chasphiae locō, et posuī in ōre eōrum verba, quae loquerentur ad Eddō et frātrēs eius, ut addūcerent nōbīs ministrōs **domūs** Deī nostrī.

18 Et addūxērunt nōbīs per **manum** Deī nostrī bonam super nōs **virum** doctissimum dē fīliīs Mohōlī fīliī **Levī** fīliī Isrāēl nōmine Serebiam et fīliōs eius et frātrēs eius decem et octo

19 et Hasabiam et cum eō Iesāiam dē fīliīs Merarī fīliōsque eius et frātrēs eius vīgintī

20 et dē oblātīs, quōs dederant Dāvīd et prīncipēs ad ministeria Lēvītārum, ducentōs vīgintī virōs; omnēs hī **suīs** nōminibus recensītī sunt.

21 Et praedicāvī ibi ieiūnium iuxtā fluvium Ahavā, ut afflīgerēmur **cōram** Deō nostrō et peterēmus ab eō iter prōsperum nōbīs et fīliīs nostrīs ūniversaeque substantiae nostrae.

22 Ērubuī enim **petere** ā **rēge** praesidium et equitēs, quī dēfenderent nōs ab inimīcō in **viā**, quia dīxerāmus **rēgī**: ”**Manus** Deī nostrī **est** super omnēs, quī quaerunt eum in bonitāte, et **potentia** eius et fortitūdō eius super omnēs, quī dērelinquunt eum”.

23 Ieiūnāvimus autem et rogāvimus Deum nostrum per **hōc**, et **ēvenit** nōbīs **prōsperē**.

24 Et sēparāvī dē prīncipibus sacerdōtum duodecim, Serebiam et Hasabiam et cum eīs dē frātribus eōrum decem,

25 appendīque eīs argentum et aurum et vāsa: tribūtum **domus** Deī nostrī, quod obtulerat rēx et cōnsiliātōrēs eius et prīncipēs eius ūniversusque Isrāēl eōrum, quī ibi inveniēbantur.

26 Et appendī in manibus eōrum argentī talenta **sēscenta** quīnquāgintā et vāsa **argentea** centum, quae habēbant talenta duo, aurī centum talenta,

27 et craterēs aureōs vīgintī, quī habēbant solidōs millēnōs, et vāsa **āeris** **fulgentīs** optimī duo **pretiōsa** ut aurum.

28 Et dīxī eīs: ”Vōs sānctī Dominī, et vāsa **sāncta** et argentum et aurum **cōnsecrātā** Dominō, Deō patrum nostrōrum;

29 **vigilātē** et **cūstōdītē**, dōnec appendātis **cōram** prīncipibus sacerdōtum et Lēvītārum et ducibus familiārum Isrāēl in Ierusālem, in habitāculīs **domūs** Dominī”.

30 Suscēpērunt autem sacerdōtēs et Lēvītae pondus argentī et aurī et vāsōrum, ut dēferrent Ierusālem in domum Deī nostrī.

31 Prōmōvimus ergō ā flūmine Ahavā duodecimō **diē** **mēnsis** prīmī, ut pergerēmus Ierusālem; et **manus** Deī nostrī fuit super nōs et līberāvit nōs dē manū inimīcī et īnsidiātōris in **viā**,

32 et **vēnimus** Ierusālem et mānsimus ibi **tribus** diēbus.

33 **Diē** autem **quārta** appēnsum **est** argentum et aurum et vāsa in domō Deī nostrī per **manum** Meremoth fīliī Uriae **sacerdōtis** et cum eō Eleazar fīlius Phineēs cumque eīs Iozabad fīlius Iesua et Noadia fīlius Bennuī Lēvītae,

34 iuxtā numerum et pondus omnia; dēscrīptumque **est** omne pondus. In tempore illō,

35 quī vēnerant dē captīvitāte, fīliī trānsmigrātiōnis, obtulērunt holocautōmata Deō Isrāēl, vitulōs duodecim prō omnī **populō** Isrāēl, arietēs nōnāgintā sex, **agnos** septuāgintā septem, hircōs prō peccātō duodecim: omnia in holocaustum Dominō.

36 Dedērunt autem **ēdicta** **rēgis** satrapīs **rēgis** et ducibus trāns flūmen et sublevāvērunt **populum** et domum Deī.

## 9

1 Postquam autem haec **complēta** sunt, accessērunt ad mē prīncipēs dīcentēs: ”Nōn **est** **sēparātus** **populus** Isrāēl, sacerdōtēs et Lēvītae ā **populīs** terrārum et abōminātiōnibus eōrum, Chananaēī vidēlicet et Hetthaēī et Pherezaēī et Iebusaēī et Ammonītārum et Mōabītārum et Aegyptiōrum et Amorraēōrum.

2 Tulērunt enim dē fīliābus eōrum sibi et fīliīs **suīs** et commiscuērunt sēmen sānctum cum **populīs** terrārum; **manūs** etiam prīncipum et magistrātuum fuit in trānsgressiōne hāc **prīma**”.

3 Cumque audīssem sermōnem istum, scidī vestīmentum meum et pallium et ēvellī capillōs **capitis** meī et barbae et **sēdī** maerēns.

4 Convēnērunt autem ad mē omnēs, quī timēbant verba Deī Isrāēl prō trānsgressiōne eōrum, quī dē captīvitāte vēnerant; et ego sedēbam **trīstis** usque ad sacrificium vespertīnum.

5 Et in sacrificiō vespertīnō surrēxī dē afflīctiōne **meā** et, **scissō** vestīmentō et palliō, curvāvī genua **mea** et expandī **manūs** meās ad Dominum Deum meum.

6 Et dīxī: ”Deus meus, cōnfundor et ērubēscō **levāre** faciem meam ad tē, quoniam inīquitātēs nostrae multiplicātae sunt super caput nostrum, et **dēlicta** **nostra** crēvērunt usque ad caelum

7 ā diēbus patrum nostrōrum. Peccāvimus graviter usque ad diem hanc, et propter inīquitātēs nostrās trāditī sumus, ipsī et **rēgēs** nostrī et sacerdōtēs nostrī, in **manum** rēgum terrārum et in gladium et in captīvitātem et in **rapīnam** et in cōnfūsiōnem **vultūs** sīcut et **diē** hāc.

8 Et nunc ad mōmentum **invēnimus** grātiam apud Dominum Deum nostrum, ut servāret nōbīs reliquiās et fīgeret nōbīs tentōrium in locō sānctō eius et illūmināret oculōs nostrōs Deus noster et daret nōbīs sōlācium modicum in servitūte **nostrā**.

9 Quia servī sumus, et in servitūte **nostrā** nōn dērelīquit nōs Deus noster, sed inclīnāvit super nōs misericordiam rēgum Persārum, ut darent nōbīs sōlācium, et ērigerētur **domus** Deī nostrī, et īnstaurārentur ruīnae eius, et **dedit** nōbīs refugium in **Iūdā** et Ierusālem.

10 Et nunc quid **dīcēmus**, Deus noster, post haec? Dērelīquimus **mandāta** **tua**,

11 quae praecēpistī in manū servōrum tuōrum prophētārum dīcēns: “**Terra**, ad quam vōs ingrediminī, ut possideātis eam, **terra** **immunda** **est**, iuxtā immunditiam **populōrum** terrārum et abōminātiōnem eōrum, quī replēvērunt eam ā fīne usque ad fīnem coinquinātiōne **suā**.

12 Nunc ergō fīliās vestrās nē dētis fīliīs eōrum et fīliās eōrum nē accipiātis fīliīs vestrīs et nōn quaerātis pācem eōrum et prōsperitātem eōrum usque in aeternum, ut cōnfortēminī et comedātis, quae **bona** sunt terrae, et hērēdēs habeātis fīliōs vestrōs usque in saeculum”.

13 Et post omnia, quae vēnērunt super nōs in operibus nostrīs pessimīs et in dēlictō nostrō magnō, quia tū, Deus noster, nōn iūdicāstī secundum inīquitātēs nostrās et dedistī nōbīs salūtem, sīcut **est** hodiē,

14 numquid amplius **irrita** faciēmus **mandāta** **tua** et mātrimōnia iungēmus cum **populīs** abōminātiōnum istārum? Numquid īrātus **es** nōbīs usque ad cōnsummātiōnem, ut nōn **essent** reliquiae et salūs?

15 Domine, Deus Isrāēl, **tua** **clēmentia** superstitēs sumus sīcut **diē** hāc! Ecce **cōram** tē sumus in dēlictō nostrō; nōn enim stārī potest **cōram** tē propter **hōc**”.

## 10

1 Dum ergō ōrāret Esdrās et implōrāret flēns et prōstrātus ante templum Deī, **collēctus** **est** ad eum dē Isrāēl **coetūs** **grandīs** nimis **virōrum** et mulierum et puerōrum; et flēvit **populus** flētū multō.

2 Et respondit Sechenīās fīlius Iehiel dē fīliīs Elam et dīxit Esdrae: ”Nōs praevāricātī sumus in Deum nostrum et dūximus uxōrēs aliēnigenās dē **populīs** terrae. Nunc autem spēs **est** in Isrāēl super **hōc**:

3 percutiāmus foedus cum Dominō Deō nostrō, ut prōiciāmus ūniversās uxōrēs et eōs, quī dē hīs **nātī** sunt, iuxtā voluntātem Dominī et eōrum, quī timent praeceptum Dominī Deī nostrī, et secundum lēgem fīat.

4 Surge, tuum **est** **dēcernere**, nōsque erimus tēcum; cōnfortāre et fac”.

5 Surrēxit ergō Esdrās et fēcit prīncipēs sacerdōtum et Lēvītārum et omnem Isrāēl iūrāre, ut facerent secundum verbum **hoc**, et iūrāvērunt.

6 Et surrēxit Esdrās ante domum Deī et abiit ad cubiculum Iohanān fīliī Eliasib et pernoctāvit ibi; pānem nōn **comēdit** et aquam nōn bibit, lūgēbat enim trānsgressiōnem eōrum, quī vēnerant dē captīvitāte.

7 Et **missa** **est** vōx in **Iūdā** et in Ierusālem omnibus fīliīs trānsmigrātiōnis, ut congregārentur in Ierusālem;

8 et **omnis**, quī nōn vēnerit in **tribus** diēbus iuxtā cōnsilium prīncipum et seniōrum, auferētur **ūniversa** **substantia** eius, et ipse abiciētur dē coetū trānsmigrātiōnis.

9 Convēnērunt igitur omnēs **virī** Iūdae et Beniamin in Ierusālem **tribus** diēbus, ipse **est** **mēnsis** nōnus vīcēsimō **diē** **mēnsis**, et sēdit **omnis** **populus** in **platēā** **domūs** Deī, trementēs prō peccātō et pluviīs.

10 Et surrēxit Esdrās sacerdōs et dīxit ad eōs: ”Vōs trānsgressī **estis** et dūxistis uxōrēs aliēnigenās, ut adderētis super dēlictum Isrāēl.

11 Et nunc **date** cōnfessiōnem Dominō, Deō patrum vestrōrum, et facite placitum eius et sēparāminī ā **populīs** terrae et ab uxōribus aliēnigenīs”.

12 Et respondit **ūniversa** multitūdō dīxitque vōce **magnā**: ”Iuxtā verbum tuum ad nōs, sīc fīat.

13 Vērumtamen quia **populus** multus **est** et tempus pluviae, et nōn sustinēmus stāre **foris**, et opus nōn **est** diēī ūnīus vel duōrum — multī quippe peccāvimus in sermōne istō —

14 cōnstituantur prīncipēs in **ūniversā** multitūdine; et omnēs in cīvitātibus nostrīs, quī dūxērunt uxōrēs aliēnigenās, veniant in temporibus statūtīs, et cum hīs seniōrēs per cīvitātem et cīvitātem et iūdicēs eius, dōnec āvertātur **īra** Deī nostrī ā nōbīs super peccātō **hoc**”.

15 Tantummodo **Ionathān** fīlius Asael et Iaasia fīlius Thecue stetērunt contrā **hōc**, et Mosollam et Sabethāī Lēvītēs adiūvērunt eōs.

16 Fēcēruntque sīc fīliī trānsmigrātiōnis. Et ēlēgit Esdrās sacerdōs virōs prīncipēs familiārum iuxtā **domus** patrum eōrum, omnēs autem per **nōmina** eōrum, et sēdērunt in **diē** prīmō **mēnsis** decimī, ut quaererent rem.

17 Et absolvērunt causam cūnctōrum, quī dūxerant uxōrēs aliēnigenās, intrā diem prīmam **mēnsis** prīmī.

18 Et inventī sunt dē fīliīs sacerdōtum, quī dūxerant uxōrēs aliēnigenās. Dē fīliīs Iesua fīliī Iosedec et dē frātribus eius: Maasia et Eliezer et Iarib et Godolia;

19 et dedērunt **manūs** suās, ut ēicerent uxōrēs suās et prō dēlictō suō arietem offerrent.

20 Et dē fīliīs Emmer: Hanānī et Zabadia.

21 Et dē fīliīs Harim: Maāsiā et **Eliā** et Semēiā et Iehiel et Ozīās.

22 Et dē fīliīs Phassur: Elioenai, Maasia, Ismaēl, Nathanael, Iozabad et Elasa.

23 Et dē fīliīs Lēvītārum: Iozabad et Semēī et Celāia, ipse **est** Celitā, Phethahia, **Iūda** et Eliezer.

24 Et dē cantōribus: Eliasib. Et dē iānitōribus: Sellum et Tēlem et Ūrī.

25 Et ex Isrāēl dē fīliīs Pharōs: Remiā et Iezia et Melchia et Miamin et Eleazar et Melchia et Banāia.

26 Et dē fīliīs Elam: Matthānia, Zacharīās et Iehiel et Abdī et Ierimoth et **Eliā**.

27 Et dē fīliīs Zethua: Elioenaī, Eliasib, Matthania et Ierimoth et Zabad et Aziza.

28 Et dē fīliīs Bebāī: Iohanan, Hanānia, Zabbāī, Athalāī.

29 Et dē fīliīs Beguāī: Mosollam et Melluch et Adaia, Iasub et Saal et Ramoth.

30 Et dē fīliīs Phahathmoab: Edna et Chalal, Banaīās et Maasīās, Matthāniās, Beseleel, Bennuī et Mānāsse.

31 Et dē fīliīs Harim: Eliezer, Iēsia, Melchiās, Semeiās, Simeōn,

32 Beniamin, Melluch, Samarīās.

33 Et dē fīliīs Hasum: Matthanaī, Matthatha, Zabad, Eliphalet, Iermai, Mānāsse, Semēī.

34 Dē fīliīs Bānī: Maaddi, Amram et Ioēl,

35 Banaia et Badaīās, Cheliau,

36 Vania, Meremoth et Eliasib,

37 Matthāniās, Matthanāī et **Īasī**.

38 Et dē fīliīs Bennuī: Semēī

39 et Selemiās et Nathan et Adaiās

40 et Mechnedebāī, Sisāī, Sarāī,

41 Azareēl et Selemiās, **Samarīa**,

42 Sellum, Amāria, Ioseph.

43 Dē fīliīs Nābō: Iehiel, Matthathiās, Zabad, Zabīna, Ieddu et Ioēl et Banāia.

44 Omnēs hī accēperant uxōrēs aliēnigenās et dīmīsērunt uxōrēs et fīliōs.

