**LIBER** PRĪMUS SAMUĒLIS

1 2 3 4 5 6 7 8 9 10 11 12 13 14 15 16 17  
8 19 20 21 22 23 24 25 26 27 28 29 30 31 

1 

1 Fuit vir ūnus dē Ramathaim Suphitā dē monte Ephraim, et **nōmen** eius Elcāna fīlius Ieroham fīliī Eliu fīliī Thohu fīliī Suph, Ephrathaeus.

2 Et habuit duās uxōrēs: **nōmen** ūnī **Annā** et **nōmen** secundae Phenenna. Fuēruntque Phenennae fīliī, Annae autem nōn erant **līberī**.

3 Et ascendēbat vir ille dē cīvitāte **suā** singulīs annīs, ut adōrāret et sacrificāret Dominō exercituum in Sīlō. Erant autem ibi duo fīliī Hēlī, Ophnī et Phineēs, sacerdōtēs Dominī.

4 **Venit** ergō diēs, et immolāvit Elcāna dabatque Phenennae uxōrī suae et cūnctīs fīliīs eius et fīliābus partēs;

5 Annae autem dabat ūnam partem ēlēctam, quia Annam dīligēbat; Dominus autem conclūserat vulvam eius.

6 Afflīgēbat **quoque** eam **aemula** eius et vehementer angēbat, ut conturbāret eam, quod conclūsisset Dominus vulvam eius.

7 Sīcque faciēbat per singulōs annōs, cum, redeunte tempore, ascenderent templum Dominī, et sīc prōvocābat eam. Porrō **illa** flēbat et nōn capiēbat cibum.

8 Dīxit ergō **eī** Elcana vir suus: “ **Annā**, cūr flēs et quārē nōn **comedis**? Et quam ob rem afflīgitur cor tuum? Numquid nōn ego melior sum tibi quam decem fīliī? ”.

9 Surrēxit autem **Annā**, postquam comēderant et biberant in Sīlō, et Hēlī sacerdōte sedente super sellam ante postēs templī Dominī.

10 Cum **esset** **Annā** amārō animō, ōrāvit Dominum flēns largiter

11 et vōtum vōvit dīcēns: “ Domine exercituum, sī respiciēns **vidēris** afflīctiōnem famulae tuae et **recordātūs** meī **fuerīs** nec **oblītus** ancillae tuae **dederīs**que servae tuae sexum virīlem, dabō eum Dominō omnēs diēs vītae eius, et **novācula** nōn ascendet super caput eius ”.

12 Factum **est** ergō, cum **illa** multiplicāret precēs **cōram** Dominō, ut Heli observāret **os** eius.

13 Porrō **Annā** loquēbātur in **corde** suō; tantumque **labia** illīus movēbantur, et vōx **penitus** nōn audiēbātur. Aestimāvit igitur eam Heli tēmulentam

14 dīxitque **eī**: “ Usquequō **ēbria** **eris**? Dīgere paulisper vīnum, quō madēs! ”.

15 Respondēns **Annā**: “ Nēquāquam, inquit, domine mī; nam mulier īnfēlīx nimis ego sum: vīnumque et omne, quod inēbriāre potest, nōn bibī, sed effūdī animam meam in cōnspectū Dominī.

16 Nē reputēs ancillam tuam quasi ūnam dē fīliābus Belial, quia ex multitūdine dolōris et maerōris meī **locūta** sum usque in praesēns ”.

17 Tunc Heli ait **eī**: “ **Vade** in pāce, et Deus Isrāēl det tibi petītiōnem, quam rogāstī eum ”.

18 Et **illa** dīxit: “ Utinam inveniat **ancillā** **tuā** grātiam in oculīs tuīs ”. Et abiit mulier in viam suam et **comēdit**; **vultus**que illīus nōn fuērunt amplius sīcut prius.

19 Et surrēxērunt **māne** et adōrāvērunt **cōram** Dominō.

Reversīque sunt et vēnērunt in domum suam in Ramā. Cognōvit autem Elcāna Annam uxōrem suam, et **recordātus** **est** eius Dominus.

20 Et factum **est** post circulum diērum concēpit **Annā** et peperit fīlium vocāvitque **nōmen** eius Samuel, eō quod ā Dominō postulāsset eum.

21 Ascendit autem vir Elcāna et **omnis** **domus** eius, ut immolāret Dominō hostiam annuam et vōtum suum.

22 Et **Annā** nōn ascendit; dīxit enim **virō** suō: “ Nōn vādam, dōnec ablactētur īnfāns, et dūcam eum, et appāreat ante cōnspectum Dominī et maneat ibi iūgiter ”.

23 Et ait **eī** Elcana vir suus: “ Fac, quod bonum tibi vidētur, et **manē**, dōnec ablactēs eum; precorque, ut impleat Dominus verbum suum ”. Mānsit ergō mulier et lactāvit fīlium suum, dōnec āmovēret eum ā **lacte**.

24 Et addūxit eum sēcum, postquam ablactāverat, cum vitulō trium annōrum et **tribus** modiīs farīnae et utre vīnī; et addūxit eum ad domum Dominī in Sīlō. Puer autem erat adhūc īnfantulus.

25 Et immolāvērunt vitulum et obtulērunt puerum Hēlī,

26 et ait **Annā**: “ Obsecrō, mī domine; vīvit **anima** **tua**, domine, ego sum **illa** mulier, quae stetī **cōram** tē **hīc** ōrāns Dominum.

27 Prō puerō istō ōrāvī, et **dedit** mihi Dominus petītiōnem meam, quam postulāvī eum.

28 Idcircō et ego commodāvī eum Dominō; cūnctīs diēbus, quibus vīvet, **postulātus** erit prō Dominō ”.

Et adōrāvērunt ibi Dominum.

2

1 Et ōrāvit **Annā** et ait:

“ Exsultāvit cor meum in Dominō,

exaltātum **est** **cornū** meum in Deō meō;

dīlātātum **est** **os** meum super inimīcōs meōs,

quoniam **laetāta** sum in salūtārī tuō.

2 Nōn **est** sānctus ut **est** Dominus;

neque enim **est** **alius** extrā tē,

et nōn **est** **fortis** sīcut Deus noster.

3 Nōlīte multiplicāre loquī sublīmia glōriantēs.

Recēdant **superba** dē ōre vestrō,

quia Deus scientiārum Dominus **est**, et ab eō ponderantur āctiōnēs.

4 **Arcus** fortium **cōnfrāctus** **est**,

et īnfirmī accīnctī sunt rōbore.

5 Saturātī prius prō pāne sē locāvērunt,

et famēlicī nōn eguērunt amplius.

**Sterilis** peperit plūrimōs,

et, quae multōs habēbat fīliōs, emarcuit.

6 Dominus mortificat et vīvificat,

dēdūcit ad īnfernum et redūcit.

7 Dominus pauperem facit et dītat,

humiliat et sublevat;

8 suscitat dē pulvere egēnum

et dē stercore ēlevat pauperem,

ut sedeat cum prīncipibus

et solium glōriae teneat.

Dominī enim sunt cardinēs terrae, et posuit super eōs orbem.

9 **Pedes** sānctōrum suōrum servābit,

et impiī in tenebrīs conticēscent,

quia nōn in fortitūdine **suā** rōborābitur vir.

10 Dominus conteret adversāriōs suōs;

super ipsōs in caelīs tonābit.

Dominus iūdicābit fīnēs terrae

et dabit imperium **rēgī** suō

et sublīmābit **cornū** chrīstī **suī** ”.

11 Et abiit Elcana in Ramā in domum suam. Puer autem erat minister in cōnspectū Dominī ante faciem Hēlī **sacerdōtis**.

12 Porrō fīliī Hēlī fīliī Belial nescientēs Dominum

13 neque officium sacerdōtum ad **populum**, sed, quīcumque immolāsset victimam, veniēbat puer **sacerdōtis**, dum coquerentur carnēs, et habēbat fuscinulam tridentem in manū **suā**

14 et mittēbat eam in lebētem vel in caldāriam aut in **ōllam** sīve in cācabum et omne, quod **levābat** **fuscinula**, tollēbat sacerdōs sibi. Sīc faciēbant ūniversō Israēlī venientī in Sīlō.

15 Etiam, antequam adolērent adipem, veniēbat puer **sacerdōtis** et dīcēbat immolantī: “ Dā mihi carnem, ut coquam sacerdōtī; nōn enim accipiet ā tē carnem coctam sed crūdam ”.

16 Dīcēbatque illī immolāns: “ Incendātur prīmum iuxtā mōrem hodiē adeps, et tolle tibi, quantumcumque dēsīderat **anima** **tua** ”. Quī respondēns aiēbat **eī**: “ Nēquāquam; nunc enim dabis, aliōquīn tollam vī ”.

17 Erat ergō peccātum puerōrum grande nimis **cōram** Dominō, quia dētrahēbant sacrificiō Dominī.

18 Samuel autem ministrābat ante faciem Dominī, puer accīnctus ephod līneō.

19 Et tunicam parvam faciēbat **eī** māter **sua**, quam afferēbat **eī** singulīs annīs ascendēns cum **virō** suō, ut immolāret hostiam annuam.

20 Et benedīcēbat Hēlī Elcānae et uxōrī eius dīcēbatque: “ Reddat tibi Dominus sēmen dē muliere hāc prō petītiōne, quae **postulāta** **est** prō Dominō ”. Et abiērunt in locum suum.

21 Vīsitāvit ergō Dominus Annam, et concēpit et peperit trēs fīliōs et duās fīliās. Et crēvit puer Samuel apud Dominum.

22 Helī autem erat senex valdē et audīvit omnia, quae faciēbant fīliī **suī** ūniversō Israēlī et quōmodo dormiēbant cum mulieribus, quae ministrābant ad ōstium tabernāculī,

23 et dīxit eīs: “ Quārē facitis rēs huiuscemodī, quās ego audiō, rēs pessimās, ab omnī **populō**?

24 Nōlīte, fīliī meī; nōn enim **est** **bona** **fāma**, quam ego audiō, ut trānsgredī faciātis **populum** Dominī.

25 Sī peccāverit vir in **virum**,

arbiter **eī** potest **esse** Deus;

sī autem in Dominum peccāverit vir,

**quis** intercēdet prō eō? ”.

Et nōn audiērunt **vōcem** patris **suī**, quia voluit Dominus **occīdere** eōs.

26 Puer autem Samuel prōficiēbat atque crēscēbat et placēbat tam Dominō quam hominibus.

27 **Venit** autem vir Deī ad Hēlī et ait ad eum: “ Haec dīcit Dominus: Numquid nōn **apertē** revēlātus sum domuī patris tuī, cum **esset** in Aegyptō in domō pharaōnis?

28 Et **ēlēgī** eum ex omnibus tribubus Isrāēl mihi in sacerdōtem, ut ascenderet ad altāre meum et adolēret mihi incēnsum et portāret ephod **cōram** mē; et **dedī** domuī patris tuī omnia dē sacrificiīs fīliōrum Isrāēl.

29 Quārē calce abicitis victimam meam et **mūnera** **mea**, quae praecēpī, ut offerrentur in templō, et **magis** honōrāstī fīliōs tuōs quam mē, ut impinguārēminī prīmitiīs **omnis** sacrificiī Isrāēl **populī** meī?

30 Proptereā ait Dominus, Deus Isrāēl: Loquēns **locūtus** sum, ut **domus** **tua** et **domus** patris tuī ministrāret in cōnspectū meō usque in sempiternum. Nunc autem, dīcit Dominus, absit **hoc** ā mē. Sed quīcumque glōrificāverit mē, glōrificābō eum; quī autem contemnunt mē, erunt ignōbilēs.

31 Ecce diēs veniunt, et praecīdam brāchium tuum et brāchium **domūs** patris tuī, ut nōn sit senex in domō **tuā**.

32 Et vidēbis aemulum tuum in templō in ūniversīs prōsperīs Isrāēl; et nōn erit senex in domō **tuā** omnibus diēbus.

33 Vērumtamen nōn auferam **penitus** **virum** ex tē ab altārī meō; sed ut dēficiant oculī tuī, et tābēscat **anima** **tua**, et pars **magna** **domūs** tuae moriētur, cum ad virīlem aetātem vēnerit.

34 **Hoc** autem erit tibi signum, quod ventūrum **est** duōbus fīliīs tuīs Ophnī et Phineēs: in **diē** ūnō morientur ambō.

35 Et suscitābō mihi sacerdōtem fidēlem, quī iuxtā cor meum et animam meam faciat; et aedificābō **eī** domum fidēlem, et ambulābit **cōram** chrīstō meō cūnctīs diēbus.

36 Futūrum **est** autem ut quīcumque remānserit in domō **tuā**, veniat, ut prōcidat ante illum prō nummō argenteō et **torta** **pānis** **dīcat**que: “Dīmitte mē, obsecrō, ad ūnam partem sacerdōtālem, ut comedam buccellam **pānis**” ”.

3

1 Puer autem Samuel ministrābat Dominō **cōram** Hēlī. Et sermō Dominī erat pretiōsus in diēbus illīs: nōn erat **vīsiō** frequēns.

2 Factum **est** ergō in **diē** quādam, Helī iacēbat in locō suō, et oculī eius cālīgāverant, nec poterat **vidēre**.

3 **Lucerna** Deī nōndum **exstīncta** erat, et Samuel dormiēbat in templō Dominī, ubi erat **arca** Deī.

4 Et vocāvit Dominus Samuel, quī respondēns ait: “ Ecce ego ”.

5 Et cucurrit ad Hēlī et dīxit: “ Ecce ego; vocāstī enim mē ”. Quī dīxit: “ Nōn vocāvī. **Revertere**; dormī! ”. Et abiit et dormīvit.

6 Et Dominus rūrsum vocāvit Samuel. Cōnsurgēnsque Samuel abiit ad Hēlī et dīxit: “ Ecce ego, quia vocāstī mē ”. Quī respondit: “ Nōn vocāvī tē, fīlī mī. **Revertere** et dormī! ”.

7 Porrō Samuel necdum sciēbat Dominum, neque revēlātus fuerat **eī** sermō Dominī.

8 Et Dominus rūrsum vocāvit Samuel tertiō, quī cōnsurgēns abiit ad Hēlī

9 et ait: “ Ecce ego, quia vocāstī mē ”. Intellēxit igitur Hēlī quia Dominus vocāret puerum, et ait ad Samuel: “ **Vāde** et dormī; et, sī deinceps vocāverit tē, **dīcēs**: “ **Loquēre**, Domine, quia audit servus tuus” ”. Abiit ergō Samuel et dormīvit in locō suō.

10 Et **venit** Dominus et stetit et vocāvit, sīcut vocāverat prius: “ Samuel, Samuel ”. Et ait Samuel: “ **Loquēre**, quia audit servus tuus ”.

11 Et dīxit Dominus ad Samuel: “ Ecce ego faciō verbum in Isrāēl, quod quīcumque audierit, tinnient ambae aurēs eius.

12 In **diē** illō suscitābō adversum Hēlī omnia, quae **locūtus** sum super domum eius: incipiam et complēbō.

13 Praedīxī enim **eī** quod iūdicātūrus essem domum eius in aeternum propter inīquitātem, eō quod nōverat fīliōs suōs **contemnere** Deum et nōn corripuit eōs.

14 Idcircō iūrāvī domuī Hēlī quod nōn expiētur inīquitās **domūs** eius victimīs et mūneribus usque in aeternum ”.

15 Dormīvit autem Samuel usque **manē** aperuitque ōstia **domūs** Dominī. Et Samuel timēbat **indicāre** vīsiōnem Hēlī.

16 Vocāvit ergō Hēlī Samuēlem et dīxit: “ Samuel, fīlī mī ”. Quī respondēns ait: “ Praestō sum ”.

17 Et interrogāvit eum: “ **Quis** **est** sermō, quem **locūtus** **est** ad tē? Ōrō tē, nē **cēlāverīs** mē. Haec faciat tibi Deus et haec addat, sī **absconderīs** ā mē sermōnem ex omnibus verbīs, quae **dicta** sunt tibi ”.

18 Indicāvit itaque **eī** Samuel ūniversōs sermōnēs et nōn abscondit ab eō. Et ille respondit: “ Dominus **est**! Quod bonum **est** in oculīs **suīs**, faciat ”.

19 Crēvit autem Samuel, et Dominus erat cum eō, et nōn **cecidit** ex omnibus verbīs eius in terram.

20 Et cognōvit ūniversus Isrāēl ā **Dān** usque Bersabeē quod cōnstitūtus **esset** Samuel **prophēta** Dominī.

21 Et addidit Dominus ut **appārēret** in Sīlō, quoniam revēlātus fuerat Dominus Samuēlī in Sīlō iuxtā verbum Dominī. Et **ēvenit** sermō Samuēlis ūniversō Israēlī.

4

1 Et factum **est** in diēbus illīs, convēnērunt Philisthim in pugnam; et **ēgressus** **est** Isrāēl obviam Philisthim in proelium et castramētātus **est** iuxtā Abenezer. Porrō Philisthim vēnērunt in Aphec

2 et īnstrūxērunt aciem contrā Isrāēl. Crēscente autem certāmine, terga vertit Isrāēl Philisthaeis; et caesī sunt in illō certāmine passim per agrōs quasi quattuor **mīlia** **virōrum**.

3 Et reversus **est** **populus** ad **castra**, dīxēruntque maiōrēs nātū dē Isrāēl: “ Quārē percussit nōs Dominus hodiē **cōram** Philisthim? Afferāmus ad nōs dē Sīlō arcam **foederis** Dominī, et veniat in **medium** nostrī, ut salvet nōs dē manū inimīcōrum nostrōrum ”.

4 Mīsit ergō **populus** in Sīlō, et tulērunt inde arcam **foederis** Dominī exercituum **sedentis** super cherubim; erantque duo fīliī Hēlī cum **arca** **foederis** Deī, Ophnī et Phineēs.

5 Cumque vēnisset **arca** **foederis** Dominī in **castra**, **vōciferātus** **est** **omnis** Isrāēl clāmōre grandī, et personuit **terrā**.

6 Et audiērunt Philisthim **vōcem** clāmōris dīxēruntque: “ Quaenam **est** haec vōx clāmōris magnī in castrīs Hebraeōrum? ”. Et cognōvērunt quod **arca** Dominī vēnisset in **castra**.

7 Timuēruntque Philisthim dīcentēs: “ **Venit** Deus in **castra**! ”. Et ingemuērunt dīcentēs:

8 “ Vae nōbīs! Nōn enim fuit **tanta** exsultātiō **heri** et **nūdius**tertius. Vae nōbīs! **Quis** nōs servābit dē manū deōrum sublīmium istōrum? Hī sunt dīī, quī percussērunt Aegyptum omnī **plāgā** in dēsertō.

9 Cōnfortāminī et **ēstote** **virī**, Philisthim, nē serviātis Hebraeīs, sīcut illī serviērunt vōbīs. **Ēstote** **virī** et **bellāte**! ”.

10 Pugnāvērunt ergō Philisthim, et **caesus** **est** Isrāēl, et **fugit** ūnusquisque in tabernāculum suum; et **facta** **est** **plāga** **magna** nimis, et **cecidērunt** dē Isrāēl trīgintā **mīlia** peditum.

11 Et **arca** Deī **captā** **est**; duoque fīliī Hēlī mortuī sunt, Ophnī et Phineēs.

12 Currēns autem vir dē Beniamin ex aciē **venit** in Sīlō in **diē** illō **scissā** veste et cōnspersus pulvere caput.

13 Cumque ille vēnisset, Helī sedēbat super sellam iuxtā portam aspectāns viam; erat enim cor eius pavēns prō **arcā** Deī. Vir autem ille, postquam **ingressus** **est**, nūntiāvit urbī; et ululāvit **omnis** cīvitās.

14 Et audīvit Heli sonitum clāmōris dīxitque: “ **Quis** **est** **hic** **sonitus** **tumultus** huius? ”. At ille festīnāvit et **vēnit** et nūntiāvit Heli.

15 Helī autem erat nōnāgintā et octo annōrum, et oculī eius cālīgāverant, et **vidēre** nōn poterat.

16 Et dīxit ad Hēlī: “ Ego sum quī **venī** dē proeliō et ego quī dē aciē **fūgī** hodiē ”. Cui ille ait: “ Quid āctum **est**, fīlī mī? ”.

17 Respondēns autem, quī nūntiābat: “ **Fugit**, inquit, Isrāēl **cōram** Philisthim, et **ruīnā** **magnā** **facta** **est** in **populō**; īnsuper et duo fīliī tuī mortuī sunt, Ophnī et Phineēs, et **arca** Deī **captā** **est** ”.

18 Cumque ille nōmināsset arcam Deī, **cecidit** dē **sellā** retrōrsum iuxtā ōstium et, frāctīs cervīcibus, mortuus **est**; senex enim erat vir et **gravis**. Et ipse iūdicāvit Isrāēl quadrāgintā annīs.

19 **Nurus** autem eius, uxor Phineēs, praegnāns erat **vīcīnā**que partuī. Et, audītō nūntiō quod **captā** **esset** **arca** Deī et mortuus socer suus et vir suus, incurvāvit sē et peperit; irruerant enim in eam dolōrēs subitī.

20 In ipsō autem mōmentō **mortis** eius dīxērunt **eī**, quae stābant circā eam: “ Nē timeās, quia fīlium peperistī ”. Quae nōn respondit eīs neque animadvertit.

21 Et vocāvit puerum Ichabod dīcēns: “ **Trānslāta** **est** **glōria** dē Isrāēl! ”, quia **captā** **est** **arca** Deī et prō socerō suō et prō **virō** suō.

22 Et ait: “ **Trānslāta** **est** **glōria** ab Isrāēl, eō quod **captā** **est** **arca** Deī! ”.

5

1 Philisthim autem tulērunt arcam Deī et asportāvērunt eam ā Abenezer in Azōtum.

2 Tulērunt Philisthim arcam Deī et intulērunt eam in templum Dagon et statuērunt eam iuxtā Dagon.

3 Cumque surrēxissent Azotii **alterā** **diē**, ecce Dagōn iacēbat prōnus in terram ante arcam Dominī; et tulērunt Dagon et restituērunt eum in locō suō.

4 Rūrsumque **manē** **diē** **alterā** cōnsurgentēs invēnērunt Dagon iacentem super faciem suam in terram **cōram** **arcā** Dominī; caput autem Dagōn et duae palmae manuum eius abscīsae erant super līmen:

5 porrō Dagōn truncus **sōlus** remānserat in locō suō. Propter hanc causam nōn calcant sacerdōtēs Dagōn et omnēs, quī ingrediuntur templum eius, super līmen Dagon in Azōtō usque in hodiernum diem.

6 **Aggravāta** **est** autem **manūs** Dominī super Azotīōs, et dēmōlītus **est** eōs et percussit eōs tumōribus, Azōtum et fīnēs eius.

7 Videntēs autem **virī** Azotiī huiuscemodī **plāgam** dīxērunt: “ Nōn maneat **arca** Deī Isrāēl apud nōs, quoniam **dūra** **est** **manūs** eius super nōs et super Dagon deum nostrum ”.

8 Et mittentēs congregāvērunt omnēs prīncipēs Philisthinōrum ad sē et dīxērunt: “ Quid faciēmus dē **arcā** Deī Isrāēl? ”. Respondēruntque: “ In Geth circumdūcātur **arca** Deī Isrāēl ”. Et circumdūxērunt arcam Deī Isrāēl.

9 Postquam autem circumdūxērunt eam, **facta** **est** **manus** Dominī super cīvitātem, pavor magnus nimis; et percussit virōs **urbis** ā parvō usque ad maiōrem, et ērūpērunt eīs tumōrēs.

10 Mīsērunt ergō arcam Deī in Accārōn.

Cumque vēnisset **arca** Deī in Accārōn, exclāmāvērunt Accarōnītae dīcentēs: “ Addūxērunt ad nōs arcam Deī Isrāēl, ut interficiat nōs et **populum** nostrum! ”. 

11 Mīsērunt itaque et congregāvērunt omnēs prīncipēs Philisthinōrum et dīxērunt: “ Dīmittite arcam Deī Isrāēl, et revertātur in locum suum et nōn interficiat nōs cum **populō** nostrō ”.

12 Fīēbat enim pavor **mortis** in **tōtā** cīvitāte, et **gravissima** valdē **manus** Deī. **Virī** **quoque**, quī mortuī nōn fuerant, percutiēbantur tumōribus, et ascendēbat **ululātus** cīvitātis in caelum.

6

1 Fuit ergō **arca** Dominī in regiōne Philisthinōrum septem mēnsibus;

2 et vocāvērunt Philisthim sacerdōtēs et dīvīnōs dīcentēs: “ Quid faciēmus dē **arcā** Dominī? **Indicātē** nōbīs quōmodo remittēmus eam in locum suum ”.

Quī dīxērunt:

3 “ Sī remittitis arcam Deī Isrāēl, nōlīte **dīmittere** eam vacuam, sed, quod dēbētis, **reddite** **eī** prō peccātō, et tunc cūrābiminī; sciētis quārē nōn recēdat **manūs** eius ā vōbīs ”.

4 Quī dīxērunt: “ Quid **est** quod prō dēlictō **reddere** dēbeāmus **eī**? ”. Respondēruntque illī:

5 “ Iuxtā numerum prīncipum Philisthinōrum quīnque tumōrēs aureōs faciētis et quīnque mūrēs aureōs, quia **plāga** **ūna** fuit omnibus vōbīs et prīncipibus vestrīs. Faciētisque similitūdinēs tumōrum vestrōrum et similitūdinēs mūrium, quī dēmōlītī sunt terram, et dabitis Deō Isrāēl glōriam, sī forte relevet **manum** suam ā vōbīs et ā dīīs vestrīs et ā **terrā** **vestrā**.

6 Quārē **gravātīs** **corda** **vestra**, sīcut aggravāvit Aegyptus et pharaō cor suum? **Nōnne**, postquam percussit eōs, tunc dīmīsērunt eōs, et abiērunt?

7 Nunc ergō arripite et facite plaustrum novum ūnum et duās vaccās fētās, quibus nōn **est** impositum iugum, iungite in plaustrō; et reclūdite vitulōs eārum domī.

8 Tollētisque arcam Dominī et pōnētis in plaustrō; et similitūdinēs aureās, quās exsolvistis **eī** prō dēlictō, pōnētis in **capsellā** ad **latus** eius et dīmittite eam, ut **vadat**,

9 et aspiciētis. Et siquidem per viam fīnium suōrum ascenderit contrā Bethsamēs, ipse fēcit nōbīs **hoc** **malum** grande; sīn autem **minimē**, sciēmus quia nēquāquam **manūs** eius tetigit nōs, sed cāsū **accidit** ”.

10 Fēcērunt ergō illī **hōc** **modō** et tollentēs duās vaccās, quae lactābant vitulōs, iūnxērunt ad plaustrum vitulōsque eārum conclūsērunt domī;

11 et posuērunt arcam Deī super plaustrum et capsellam, quae habēbat mūrēs aureōs et similitūdinēs tumōrum.

12 Ībant autem in dīrēctum vaccae per viam, quae dūcit Bethsamēs, et itinere ūnō gradiēbantur pergentēs et mūgientēs et nōn dēclīnābant neque ad dextram neque ad sinistram. Sed et prīncipēs Philisthim sequēbantur usque ad terminōs Bethsamēs.

13 Porrō Bethsamitae metēbant trīticum in **valle**; et ēlevantēs oculōs vīdērunt arcam et gāvīsī sunt, cum vīdissent.

14 Et plaustrum **venit** in agrum **Ios**ue Bethsamitae et stetit ibi. Erat autem ibi **lapis** magnus; et **concidērunt** ligna plaustrī vaccāsque imposuērunt super **eā** holocaustum Dominō.

15 Lēvītae autem dēposuērunt arcam Deī et capsellam, quae erat iuxtā eam, in **quā** erant similitūdinēs aureae; et posuērunt super lapidem grandem. **Virī** autem Bethsamitae obtulērunt holocausta et immolāvērunt victimās in **diē** **illā** Dominō.

16 Et quīnque prīncipēs Philisthinōrum vīdērunt et reversī sunt in Accārōn in **diē** **illa**.

17 Hī sunt autem tumōrēs aureī, quōs reddidērunt Philisthim prō dēlictō Dominō: Azōtus ūnum, **Gāza** ūnum, Ascalōn ūnum, Geth ūnum, Accārōn ūnum;

18 et mūrēs aureōs secundum numerum urbium Philisthim quīnque prīncipum, ab urbe **mūrātā** usque ad vīllam, quae erat absque mūrō; et **lapis** ille magnus, super quem posuērunt arcam Dominī, **testis** **est** usque in hunc diem in agrō **Iōs**ue Bethsamitis.

19 Fīliī autem Iechōniae nōn sunt gāvīsī super virōs Bethsamītēs quia vīderant arcam Dominī; et percussit Dominus dē **populō** septuāgintā virōs. Lūxitque **populus** eō quod Dominus percussisset plēbem **plāgā** **magnā**;

20 et dīxērunt **virī** Bethsamitae: “ **Quis** poterit stāre in cōnspectū Dominī, Deī sānctī huius? Et ad quem ascendet ā nōbīs? ”.

21 Mīsēruntque nūntiōs ad habitātōrēs Cariathiarim dīcentēs: “ Redūxērunt Philisthim arcam Dominī. Dēscendite et dūcite eam sūrsum ad vōs ”.

7

1 Vēnērunt ergō **virī** Cariathiarim et dūxērunt arcam Dominī sūrsum et intulērunt eam in domum Abinadab in colle; Eleazarum autem fīlium eius sānctificāvērunt, ut cūstōdīret arcam Dominī.

2 Et factum **est**, ex **quā** **diē** mānsit **arca** Dominī in Cariathiarim, multiplicātī sunt diēs; erat quippe iam annus vīcēsimus, et ingemuit **omnis** **domus** Isrāēl post Dominum.

3 Ait autem Samuel ad ūniversam domum Isrāēl dīcēns: “ Sī in **tōtō** **corde** vestrō revertiminī ad Dominum, auferte deōs aliēnōs dē **mediō** vestrī et Astharoth et **praeparātē** **corda** **vestra** Dominō et **servītē** **eī** **sōlī**, et ēruet vōs dē manū Philisthim ”.

4 Abstulērunt ergō fīliī Isrāēl Baalim et Astharoth et serviērunt Dominō **solī**.

5 Dīxit autem Samuel: “ **Congregātē** ūniversum Isrāēl in Masphā, ut ōrem prō vōbīs Dominum ”.

6 Et convēnērunt in Masphā hausēruntque aquam et effūdērunt in cōnspectū Dominī et ieiūnāvērunt in **diē** **illa** et dīxērunt ibi: “ Peccāvimus Dominō ”. Iūdicāvitque Samuel fīliōs Isrāēl in Masphā.

7 Et audiērunt Philisthim quod congregātī **essent** fīliī Isrāēl in Masphā, et ascendērunt prīncipēs Philisthinōrum ad Isrāēl. Quod cum audīssent fīliī Isrāēl, timuērunt ā faciē Philisthinōrum

8 dīxēruntque ad Samuel: “ Nē cessēs prō nōbīs clāmāre ad Dominum Deum nostrum, ut salvet nōs dē manū Philisthinōrum ”.

9 Tulit ergō Samuel agnum lactantem ūnum et obtulit illum holocaustum integrum Dominō; et clāmāvit Samuel ad Dominum prō Isrāēl, et exaudīvit eum Dominus.

10 Factum **est** autem cum Samuel offerret holocaustum, Philisthim iniēre proelium contrā Isrāēl. Intonuit autem Dominus fragōre magnō in **diē** **illa** super Philisthim et exterruit eōs, et caesī sunt ā faciē Isrāēl.

11 Ēgressīque **virī** Isrāēl dē Masphā persecūtī sunt Philisthaēōs et percussērunt eōs usque ad locum, quī erat subter Bethchar.

12 Tulit autem Samuel lapidem ūnum et posuit eum inter Masphā et inter Sēn et vocāvit **nōmen** locī illīus Abenezer (id **est** **Lapis** adiūtōriī) dīxitque: “ Hūcusque **auxiliātus** **est** nōbīs Dominus ”.

13 Et humiliātī sunt Philisthim nec apposuērunt **ultrā** ut venīrent in terminōs Isrāēl. **Facta** **est** itaque **manūs** Dominī super Philisthaeōs cūnctīs diēbus Samuel.

14 Et redditae sunt urbēs, quās tulerant Philisthim ab Isrāēl, Israelī ab Accārōn usque Geth; et terminōs eārum līberāvit Isrāēl dē manū Philisthinōrum. Eratque pāx inter Isrāēl et Amorraeum.

15 Iūdicābat **quoque** Samuel Isrāēl cūnctīs diēbus vītae suae

16 et ībat per singulōs annōs circumiēns Bethel et Galgala et Maspha et iūdicābat Israēlem in supradictīs locīs. Revertēbāturque in Ramā; ibi enim erat **domus** eius, et ibi iūdicābat Israēlem. Aedificāvit etiam ibi altāre Dominō.

8

1 Factum **est** autem cum senuīs set, Samuel posuit fīliōs suōs iūdicēs Isrāēl.

2 Fuitque **nōmen** fīliī eius prīmōgenitī Ioel et **nōmen** secundī Abia; iūdicābant in Bersabee.

3 Et nōn ambulāvērunt fīliī illīus in viīs eius, sed dēclīnāvērunt post avāritiam accēpēruntque **mūnera** et pervertērunt iūdicium.

4 Congregātī ergō ūniversī maiōrēs nātū Isrāēl vēnērunt ad Samuel in Ramā

5 dīxēruntque **eī**: “ Ecce tū senuistī, et fīliī tuī nōn ambulant in viīs tuīs; nunc ergō cōnstitue nōbīs rēgem, ut iūdicet nōs, sīcut ūniversae habent nātiōnēs ”.

6 Displicuitque sermō in oculīs Samuēlis, eō quod dīxissent: “ Dā nōbīs rēgem, ut iūdicet nōs ”. Et ōrāvit Samuel ad Dominum.

7 Dīxit autem Dominus ad Samuel: “ Audī **vōcem** **populī** in omnibus, quae loquuntur tibi; nōn enim tē abiēcērunt, sed mē abiēcērunt, nē rēgnem super eōs.

8 Iuxtā omnia **opera** **sua**, quae fēcērunt ā **diē**, **quā** ēdūxī eōs dē Aegyptō, usque ad diem hanc, sīcut dērelīquērunt mē et serviērunt dīīs aliēnīs, sīc faciunt etiam tibi.

9 Nunc ergō audī **vōcem** eōrum; vērumtamen contestāre eōs et praedīc eīs iūs **rēgis**, quī rēgnātūrus **est** super eōs ”.

10 Dīxit itaque Samuel omnia verba Dominī ad **populum**, quī petierat ā sē rēgem,

11 et ait: “ **Hoc** erit iūs **rēgis**, quī imperātūrus **est** vōbīs: Fīliōs vestrōs tollet et pōnet in curribus **suīs** facietque sibi equitēs, et current ante quadrīgās eius;

12 et cōnstituet sibi tribūnōs et centuriōnēs et arātōrēs agrōrum suōrum et messōrēs segetum et fabrōs armōrum et curruum suōrum.

13 Fīliās **quoque** vestrās faciet sibi unguentāriās et focāriās et pānificās.

14 Agrōs **quoque** vestrōs et vīneās et **olīvēta** **optima** tollet et dabit servīs **suīs**.

15 Sed et segetēs vestrās et vīneārum **reditus** addecimābit, ut det eunūchīs et famulīs **suīs**.

16 Servōs etiam vestrōs et ancillās et bovēs vestrōs optimōs et asinōs auferet et pōnet in opere suō.

17 Gregēs vestrōs addecimābit, vōsque eritis **eī** servī.

18 Et clāmābitis in **diē** **illa** ā faciē **rēgis** vestrī, quem ēlēgistis vōbīs, et nōn exaudiet vōs Dominus in **diē** **illa** ”.

19 Nōluit autem **populus** audīre **vōcem** Samuel, sed dīxērunt: “ Nēquāquam: rēx enim erit super nōs,

20 et erimus nōs **quoque** sīcut omnēs gentēs; et iūdicābit nōs rēx noster et ēgrediētur ante nōs et pugnābit **bella** **nostra** prō nōbīs ”.

21 Et audīvit Samuel omnia verba **populī** et **locūtus** **est** **eā** in auribus Dominī.

22 Dīxit autem Dominus ad Samuel: “ Audī **vōcem** eōrum et cōnstitue super eōs rēgem ”. Et ait Samuel ad virōs Isrāēl: “ **Vadat** ūnusquisque in cīvitātem suam ”.

9

1 Et erat vir dē Beniamin nōmine Cīs fīlius Abiel fīliī **Seror** fīliī Bechorath fīliī Aphia, Beniaminita vir potēns.

2 Et erat **eī** fīlius vocābulō Saūl **ēlēctūs** et bonus, et nōn erat vir dē fīliīs Isrāēl melior illō; ab umerō et sūrsum ēminēbat super omnem **populum**.

3 Perierant autem asinae Cīs patris Saūl, et dīxit Cīs ad Saūl fīlium suum: “ Tolle tēcum ūnum dē puerīs et cōnsurgēns **vāde** et quaere asinās ”. Quī cum trānsīssent per montem Ephraim

4 et per terram Salīsā et nōn invēnissent, trānsiērunt etiam per terram Salim, et nōn erant, sed et per terram Iemīnī et **minimē** repperērunt.

5 Cum autem vēnissent in terram Suph, dīxit Saūl ad puerum suum, quī erat cum eō: “ **Vēnī**, et revertāmur, nē forte dīmīserit pater meus asinās et sollicitus sit prō nōbīs ”.

6 Quī ait **eī**: “ Ecce **est** vir Deī in cīvitāte hāc, vir **nōbilis**. Omne quod loquitur, absque ambiguitāte **venit**. Nunc ergō eāmus illūc, sī forte **indicet** nōbīs dē **viā** **nostrā**, propter quam **vēnimus** ”.

7 Dīxitque Saūl ad puerum suum: “ Ecce ībimus; quid ferēmus ad **virum**? **Pānis** dēfēcit in sitarcīīs nostrīs, et sportulam nōn habēmus, ut dēmus hominī Deī. Quid habēmus? ”.

8 Rūrsum puer respondit **Saulī** et ait: “ Ecce **inventa** **est** in manū **meā** **quārta** pars siclī argentī; dēmus hominī Deī, ut **indicet** nōbīs viam nostram ”. —

9 Ōlim in Isrāēl sīc loquēbātur ūnusquisque vādēns **cōnsulere** Deum: “ Venīte, et eāmus ad videntem ”; quī enim **prophēta** dīcitur hodiē, vocābātur ōlim vidēns. —

10 Et dīxit Saūl ad puerum suum: “ Optimus sermō tuus; **venī**, eāmus ”. Et iērunt in cīvitātem, in **quā** erat vir Deī.

11 Cumque ascenderent clīvum cīvitātis, invēnērunt puellās ēgredientēs ad hauriendam aquam et dīxērunt eīs: “ Num **hic** **est** vidēns? ”.

12 Quae respondentēs dīxērunt illīs: “ **Hic** **est**: ecce ante tē, **festīnā** nunc; hodiē enim **venit** in cīvitātem, quia sacrificium **est** hodiē **populō** in excelsō.

13 Ingredientēs urbem statim inveniētis eum, antequam ascendat excelsum ad vēscendum; neque enim comēsūrus **est** **populus**, dōnec ille veniat, quia ipse benedīcit hostiae, et deinceps comedunt, quī vocātī sunt. Nunc ergō cōnscendite, quia statim reperiētis eum ”.

14 Et ascendērunt in cīvitātem. Cumque illī intrārent in urbem, appāruit Samuel ēgrediēns obviam eīs, ut ascenderet in excelsum.

15 Dominus autem revēlāverat Samuel, ante ūnam diem quam venīret Saūl, dīcēns:

16 “ Hāc **ipsa**, quae nunc **est** **hōrā**, crās mittam ad tē **virum** dē **terrā** Beniamin, et ungēs eum ducem super **populum** meum Isrāēl, et salvābit **populum** meum dē manū Philisthinōrum, quia respexī **populum** meum; **venit** enim clāmor eōrum ad mē ”.

17 Cumque aspexisset Samuel Saūlem, Dominus ait **eī**: “ Ecce vir, quem dīxeram tibi; iste dominābitur **populō** meō ”.

18 Accessit autem Saūl ad Samuēlem in **mediō** portae et ait: “ **Indica**, ōrō, mihi: **Ubi** **est** **domus** **videntis**? ”.

19 Et respondit Samuel **Saulī** dīcēns: “ Ego sum vidēns. Ascende ante mē in excelsum, ut comedātis mēcum hodiē. Et dīmittam tē **manē** et omnia, quae sunt in **corde** tuō, indicābō tibi;

20 et dē asinīs, quās perdidistī **nūdius**tertius, nē sollicitus sīs, quia inventae sunt. Et cuius erunt **optima** quaeque Isrāēl? **Nōnne** tibi et omnī domuī patris tuī? ”.

21 Respondēns autem Saūl ait: “Numquid nōn Beniaminita ego sum dē **minimā** tribū Isrāēl, et cognātiō **mea** **novissima** inter omnēs familiās dē tribū Beniamin? Quārē ergō **locūtus** **es** mihi sermōnem istum? ”.

22 Assūmēns itaque Samuel Saūlem et puerum eius intrōdūxit eōs in trīclīnium et **dedit** eīs locum in **capite** eōrum, quī fuerant invītātī: erant enim quasi trīgintā **virī**.

23 Dīxitque Samuel cocō: “ Dā partem, quam **dedī** tibi et praecēpī, ut repōnerēs seorsum apud tē ”.

24 **Levāvit** autem cocus armum et caudam et posuit ante Saūl. Dīxitque Samuel: “ Ecce quod remānsit; pōne ante tē et comede, quia dē **industriā** servātum **est** tibi, quandō **populum** vocāvī ”. Et **comēdit** Saūl cum Samuel in **diē** **illa**.

25 Et dēscendērunt dē excelsō in oppidum. Et strāvērunt prō Saūl in **sōlāriō**, et dormīvit.

26 Cumque **māne** surrēxissent, et iam ēlūcēsceret, vocāvit Samuel Saūl in **sōlāriō** dīcēns: “ Surge, ut dīmittam tē ”. Et surrēxit Saūl. Ēgressīque sunt ambō, ipse vidēlicet et Samuel.

27 Cumque dēscenderent in **extrēmā** **parte** cīvitātis, Samuel dīxit ad Saūl: “ Dīc puerō, ut antecēdat nōs — et ille antecessit C; tū autem subsiste paulisper, ut indicem tibi verbum Dominī ”.

10

1 Tulit autem Samuel lenticulam oleī et effūdit super caput eius et deōsculātus eum ait: “ Ecce ūnxit tē Dominus in prīncipem super **populum** suum, super Isrāēl. Et tū domināberis **populō** Dominī et tū līberābis eum dē manū inimīcōrum eius, quī in circuitū eius sunt. Et **hoc** tibi signum quia ūnxit tē Deus in prīncipem super hērēditātem suam:

2 cum **abierīs** hodiē ā mē, inveniēs duōs virōs iuxtā sepulcrum Rachel in fīnibus Beniamin, **dīcent**que tibi: “Inventae sunt asinae, ad quās ierās perquīrendās; et intermissīs pater tuus asinīs sollicitus **est** prō vōbīs et dīcit: Quid faciam dē fīliō meō?”.

3 Cumque **abierīs** inde et **ultrā** **trānsierīs** et **vēnerīs** ad quercum Thabor, invenient tē ibi trēs **virī** ascendentēs ad Deum in Bethel: ūnus portāns trēs haedōs et **alius** trēs tortās **pānis** et **alius** portāns utrem vīnī.

4 Cumque tē salūtāverint, dabunt tibi duōs pānēs, et accipiēs dē manū eōrum.

5 Post haec veniēs in Gabaā Deī, ubi **est** statiō Philisthinōrum; et, cum **ingressus** **fuerīs** ibi urbem, obviam habēbis gregem prophētārum dēscendentium dē excelsō et ante eōs psaltērium et tympanum et tībiam et citharam ipsōsque prophetantēs.

6 Et īnsiliet in tē **spīritus** Dominī, et prophetābis cum eīs et mūtāberis in **virum** alium.

7 Quandō ergō ēvēnerint **signa** haec omnia tibi, fac, quaecumque invēnerit **manus** **tua**, quia Dominus tēcum **est**.

8 Et dēscendēs ante mē in Galgala. Ego quippe dēscendam ad tē, ut offeram oblātiōnem et immolem victimās pācificās. Septem diēbus exspectābis, dōnec veniam ad tē et ostendam tibi, quae faciās ”.

9 Itaque, cum āvertisset umerum suum, ut abīret ā Samuele, immūtāvit **eī** Deus cor aliud, et vēnērunt omnia **signa** haec in **diē** **illa**.

10 Vēnēruntque inde in Gabaā, et ecce grex prophētārum obvius **eī**; et īnsiluit super eum **spīritus** Deī, et prophētāvit in **mediō** eōrum.

11 Videntēs autem omnēs, quī nōverant eum **heri** et **nūdius**tertius, quod **esset** cum **prophētīs** et prophētāret, dīxērunt ad invicem: “ Quaenam rēs **accidit** fīliō Cīs? Num et Saūl inter prophētās? ”.

12 Responditque vir locī illīus dīcēns: “ Et **quis** pater eōrum? ”. Proptereā versum **est** in prōverbium: “ Num et Saūl inter prophētās? ”.

13 Cessāvit autem prophētāre et **venit** in Gabaā;

14 dīxitque patruus Saūl ad eum et ad puerum eius: “ Quō abistis? ”. Quī respondit: “ **Quaerēre** asinās; quās cum nōn **repperissēmus**, **vēnimus** ad Samuēlem”.

15 Et dīxit **eī** patruus suus: “**Indica** mihi quid dīxerit tibi Samuel”.

16 Et ait Saūl ad patruum suum: “ Indicāvit nōbīs quia inventae **essent** asinae ”. Dē sermōne autem rēgnī nōn indicāvit **eī**, quem **locūtus** illī fuerat Samuel.

17 Et convocāvit Samuel **populum** ad Dominum in Masphā

18 et ait ad fīliōs Isrāēl: “ Haec dīcit Dominus, Deus Isrāēl: Ego ēdūxī Isrāēl dē Aegyptō et eruī vōs dē manū Aegyptiōrum et dē manū omnium rēgnōrum, quae afflīgēbant vōs.

19 Vōs autem hodiē prōiēcistis Deum vestrum, quī **sōlus** salvāvit vōs dē ūniversīs **mālīs** et trībulātiōnibus vestrīs, et dīxistis: “Nēquāquam, sed rēgem cōnstitue super nōs!”. Nunc ergō **statē** **cōram** Dominō per **tribūs** vestrās et per familiās ”.

20 Et applicuit Samuel omnēs **tribus** Isrāēl; et **cecidit** sors in tribum Beniamin.

21 Et applicuit tribum Beniamin et cognātiōnēs eius; et **cecidit** in cognātiōnem Metrī et **pervēnit** usque ad Saūl fīlium Cīs. Quaesiērunt ergō eum, et nōn **est** **inventus**.

22 Et cōnsuluērunt post haec Dominum, utrumnam vēnisset illūc vir. Responditque Dominus: “ Ecce absconditus **est** inter sarcinās ”.

23 Cucurrērunt itaque et tulērunt eum inde; stetitque in **mediō** **populī** et altior fuit ūniversō **populō** ab umerō et sūrsum.

24 Et ait Samuel ad omnem **populum**:

“ **Certē** vidētis, quem ēlēgit Dominus, quoniam nōn sit **similis** **eī** in omnī **populō** ”. Et clāmāvit cūnctus **populus** et ait: “ Vīvat rēx! ”.

25 **Locūtus** **est** autem Samuel ad **populum** lēgem rēgnī et scrīpsit in **librō** et reposuit **cōram** Dominō; et dīmīsit Samuel omnem **populum**, singulōs in domum suam.

26 Sed et Saūl abiit in domum suam in Gabaā; et abiērunt cum eō **virī** fortēs, quōrum tetigerat Deus **corda**.

27 Fīliī vērō Belial dīxērunt: “ Num salvāre nōs poterit iste? ”. Et dēspexērunt eum et nōn attulērunt **eī** **mūnera**; ille vērō dissimulābat sē audīre.

11

1 Ascendit autem Naās Ammōnītēs et pugnāre coepit ad versum Iabēs Galaad. Dīxēruntque omnēs **virī** Iabēs ad Naās: “ Habētō nōs foederātōs, et serviēmus tibi ”.

2 Et respondit ad eōs Naās Ammonitēs: “ In **hōc** feriam vōbīscum foedus, ut ēruam omnium vestrum oculōs dextrōs pōnamque vōs opprobrium in ūniversō Isrāēl ”.

3 Et dīxērunt ad eum seniōrēs Iabēs: “ Concēde nōbīs septem diēs, ut mittāmus nūntiōs in ūniversōs terminōs Isrāēl; et, sī nōn fuerit quī dēfendat nōs, ēgrediēmur ad tē ”.

4 Vēnērunt ergō nūntiī in Gabaā Saūlis et locūtī sunt verba audiente **populō**; et **levāvit** **omnis** **populus** **vōcem** suam et flēvit.

5 Et ecce Saūl veniēbat sequēns bovēs dē agrō et ait: “ Quid habet **populus** quod plōrat? ”. Et nārrāvērunt **eī** verba **virōrum** Iabēs.

6 Et īnsilīvit **spīritus** Dominī in Saūl, cum audīsset verba haec; et īrātus **est** **furor** eius nimis.

7 Et assūmēns pār boum **concīdit** in **frusta** mīsitque in omnēs terminōs Isrāēl per **manum** nūntiōrum dīcēns: “ Quīcumque nōn exierit secūtusque fuerit Saūl et Samuel, sīc fīet bōbus eius ”. Invāsit ergō timor Dominī **populum**, et ēgressī sunt quasi vir ūnus.

8 Et recēnsuit eōs in Bezec: fuēruntque fīliōrum Isrāēl **trecenta** **milia**; **virōrum** autem Iūdae trīgintā **mīlia**.

9 Et dīxit nūntiīs, quī vēnerant: “ Sīc **dicētis** **virīs**, quī sunt in Iabēs Galaad: Crās erit vōbīs salūs, cum incaluerit sōl ”. Vēnērunt ergō nūntiī et annūntiāvērunt **virīs** Iabēs, quī laetātī sunt

10 et dīxērunt: “**Māne** exībimus ad vōs, et faciētis nōbīs omne, quod placuerit vōbīs ”.

11 Et factum **est**, cum vēnisset diēs crāstinus, cōnstituit Saūl **populum** in trēs partēs; et ingressī sunt **media** **castra** in **vigiliā** **mātūtīnā** et percussērunt Ammōn, usque dum incalēsceret diēs. **Relīquī** autem dispersī sunt, **ita** ut nōn relinquerentur in eīs duo pariter.

12 Et ait **populus** ad Samuel: “ **Quis** **est** iste quī dīxit: “Saūl num rēgnābit super nōs?”. **Date** virōs, et interficiēmus eōs ”.

13 Et ait Saūl: “ Nōn **occīdētur** quisquam in **diē** hāc, quia hodiē fēcit Dominus salūtem in Isrāēl”.

14 Dīxit autem Samuel ad **populum**: “ Venīte, et eāmus in Galgala et innovēmus ibi rēgnum ”.

15 Et perrēxit **omnis** **populus** in Galgala, et fēcērunt ibi rēgem Saūl **cōram** Dominō in Galgala; et immolāvērunt ibi victimās pācificās **cōram** Dominō. Et laetātus **est** ibi Saūl et cūnctī **virī** Isrāēl nimis.

12

1 Dīxit autem Samuel ad ūniversum Isrāēl: “ Ecce audīvī **vōcem** vestram iuxtā omnia, quae locūtī **estis** ad mē, et cōnstituī super vōs rēgem;

2 et nunc rēx graditur ante vōs. Ego autem senuī et incānuī; porrō fīliī meī vōbīscum sunt. Itaque conversātus **cōram** vōbīs ab **adulēscentiā** **meā** usque ad hanc diem;

3 ecce praestō sum. Loquiminī contrā mē **cōram** Dominō et **cōram** chrīstō eius, utrum bovem cuiusquam tulerim an asinum, sī quempiam calumniātus sum, sī oppressī aliquem, sī dē manū cuiusquam mūnus accēpī, ut oculōs meōs **clauderem** in eius **causa**. Restituam vōbīs ”.

4 Et dīxērunt: “ Nōn **es** calumniātus nōs neque oppressistī neque tulistī dē manū alicuius quippiam ”.

5 Dīxitque ad eōs: “ **Testīs** Dominus adversum vōs, et **testis** chrīstus eius in **diē** hāc, quia nōn **invēnerītis** in manū **meā** quippiam ”. Et dīxērunt: “ **Testīs** ”.

6 Et ait Samuel ad **populum**: “ **Testīs** **est** Dominus, quī fēcit Moysen et Aarōn et ēdūxit patrēs nostrōs dē **terrā** Aegyptī.

7 Nunc ergō **statē**, ut iūdiciō contendam adversum vōs **cōram** Dominō dē omnibus misericordiīs Dominī, quās fēcit vōbīscum et cum patribus vestrīs:

8 quōmodo **ingressus** **est** Iācōb in Aegyptum, et oppressērunt eōs Aegyptiī; et clāmāvērunt patrēs vestrī ad Dominum, et mīsit Dominus Moysen et Aarōn et ēdūxit patrēs vestrōs ex Aegyptō et collocāvit eōs in locō **hoc**;

9 quī **oblītī** sunt Dominī Deī **suī**, et trādidit eōs in manū Sisarae magistrī mīlitiae Āsor et in manū Philisthinōrum et in manū **rēgis** Moab, et pugnāvērunt adversum eōs.

10 Posteā autem clāmāvērunt ad Dominum et dīxērunt: “Peccāvimus, quia dērelīquimus Dominum et servīvimus Baalim et Astharoth; nunc ergō erue nōs dē manū inimīcōrum nostrōrum, et serviēmus tibi”.

11 Et mīsit Dominus Ierobbaal et Barac et Iephtē et Samuel et ēruit vōs dē manū inimīcōrum vestrōrum per circuitum; et habitāstis cōnfīdenter.

12 Videntēs autem quod Naās rēx fīliōrum Ammōn vēnisset adversum vōs, dīxistis mihi: “Nēquāquam, sed rēx imperābit nōbīs!”, cum Dominus Deus vester rēgnāret in vōbīs.

13 Nunc ergō praestō **est** rēx vester, quem ēlēgistis et petīstis; ecce **dēdit** vōbīs Dominus rēgem.

14 Sī **timuerītis** Dominum et **servieritis** **eī** et **audierītis** **vōcem** eius et nōn **contempseritis** sermōnem Dominī, eritis et vōs et rēx, quī imperat vōbīs, sequentēs Dominum Deum vestrum.

15 Sī autem nōn **audierītis** **vōcem** Dominī, sed **contempseritis** sermōnem Dominī, erit **manūs** Dominī super vōs et super rēgem vestrum, ut disperdat vōs.

16 Sed et nunc **stāte** et vidēte rem istam grandem, quam factūrus **est** Dominus in cōnspectū vestrō.

17 Numquid nōn **messis** trīticī **est** hodiē? Invocābō Dominum, et dabit **tonitrua** et pluviās; et sciētis et vidēbitis quia grande **malum** **fēcerītis** vōbīs in cōnspectū Dominī petentēs super vōs rēgem ”.

18 Et clāmāvit Samuel ad Dominum, et **dedit** Dominus **tonitrua** et pluviam in **diē** **illa**.

19 Et timuit **omnis** **populus** nimis Dominum et Samuel; dīxitque ūniversus **populus** ad Samuel: “ **Ōra** prō servīs tuīs ad Dominum Deum tuum, ut nōn moriāmur: addidimus enim ūniversīs **peccātīs** nostrīs **malum**, ut peterēmus nōbīs rēgem ”.

20 Dīxit autem Samuel ad **populum**: “ Nōlīte timēre. Vōs fēcistis ūniversum **mālum** **hoc**; vērumtamen nōlīte **recēdere** ā tergō Dominī et **servītē** Dominō in omnī **corde** vestrō;

21 et nōlīte dēclīnāre post **vāna**, quae nōn **prōdērunt** vōbīs neque ēruent vōs, quia **vāna** sunt;

22 **profectō** nōn dērelinquet Dominus **populum** suum propter **nōmen** suum magnum, quia dignātus **est** Dominus facere vōs sibi **populum**.

23 Absit autem ā mē **hoc** peccātum in Dominum, ut cessem **ōrāre** prō vōbīs et docēre vōs viam bonam et rēctam.

24 Igitur timēte Dominum et **servīte** **eī** in vēritāte et ex **tōtō** **corde** vestrō; vīdistis enim **magnifica**, quae in vōbīs gesserit.

25 Quod sī **persevērāveritis** in **malitiā**, et vōs et rēx vester pariter perībitis ”.

13

1 Fīlius annōrum Saūl, cum rēgnāre coepisset; duōbus autem annīs rēgnāvit super Isrāēl.

2 Et ēlēgit sibi Saūl tria **mīlia** dē Isrāēl: et erant cum Saūl duo **milia** in Machmās et in monte Bethel, mīlle autem cum **Ionathān** in Gabaā Beniamin. Porrō cēterum **populum** remīsit ūnumquemque in tabernācula **sua**.

3 Et percussit **Ionathān** statiōnem Philisthinōrum, quae erat in Gabaā. Quod audiērunt Philisthim; Saūl autem cecinit **būcina** in omnī **terrā** dīcēns: “ Audiant Hebraeī! ”.

4 Et ūniversus Isrāēl audīvit huiuscemodī fāmam: “ Percussit Saūl statiōnem Philisthinōrum; et **factus** **est** Isrāēl odiōsus Philisthim ”. Ergō **populus** **congregātus** **est** post Saūl in Galgala.

5 Et Philisthim congregātī sunt ad proeliandum contrā Isrāēl: tria **mīlia** curruum et sex **mīlia** **equitum** et reliquum vulgus plūrimum sīcut **arēna**, quae **est** in lītore **maris**. Et ascendentēs castramētātī sunt in Machmās ad orientem Bethaven.

6 Quod cum vīdissent **virī** Isrāēl sē in artō sitōs — **afflīctus** **est** enim **populus** — abscondērunt sē in spēluncīs et in **abditīs**, in petrīs **quoque** et in antrīs et in cisternīs.

7 Hebraeī autem trānsiērunt Iordānem in terram Gad et Galaad.

Cumque adhūc **esset** Saūl in Galgalīs, ūniversus **populus** perterritus **est**, quī sequēbātur eum.

8 Et exspectāvit septem diēbus iuxtā placitum Samuel, et nōn **venit** Samuel in Galgala; dīlāpsusque **est** **populus** ab eō.

9 Ait ergō Saūl: “ Afferte mihi holocaustum et **pācifica** ”. Et obtulit holocaustum.

10 Cumque complēsset offerēns holocaustum, ecce Samuel veniēbat; et **ēgressus** **est** Saūl obviam **eī**, ut salūtāret eum.

11 **Locūtus**que **est** ad eum Samuel: “ Quid fēcistī? ”. Respondit Saūl: “ Quia vīdī quod dīlāberētur **populus** ā mē, et tū nōn vēnerās iuxtā placitōs diēs, porrō Philisthim congregātī fuerant in Machmās,

12 dīxī: Nunc dēscendent Philisthim ad mē in Galgala, et faciem Dominī nōn plācāvī. Necessitāte compulsus obtulī holocaustum ”.

13 Dīxitque Samuel ad Saūl: “ **Stultē** ēgistī. Utinam cūstōdīssēs **mandāta** Dominī Deī tuī, quae praecēpit tibi! **Profectō** nunc cōnfirmāsset Dominus rēgnum tuum super Isrāēl in sempiternum;

14 sed nēquāquam rēgnum tuum **ultrā** cōnsurget. Quaesīvit sibi Dominus **virum** iuxtā cor suum; et cōnstituit eum Dominus ducem super **populum** suum, eō quod nōn **servāverīs**, quae praecēpit Dominus ”.

15 Surrēxit autem Samuel et ascendit dē Galgalīs et abiit per viam suam. Et reliquus **populus** ascendit post Saūl obviam exercituī bellātōrum. Et vēnērunt dē Galgalīs in Gabaā Beniamin. Et recēnsuit Saūl **populum**, quī inventī fuerant cum eō, quasi sēscentōs virōs.

16 Et Saūl et **Ionathān** fīlius eius **populus**que, quī erat cum eīs, erat in Gabaā Beniamin; porrō Philisthim cōnsēderant in Machmās.

17 Et ēgressī sunt ad praedandum dē castrīs Philisthinōrum trēs cuneī: ūnus cuneus pergēbat contrā viam Ophra ad terram Sual,

18 porrō **alius** ingrediēbātur per viam Bethorōn, tertius autem verterat sē ad iter terminī **imminentis** **vallī** Seboim contrā dēsertum.

19 Porrō faber ferrārius nōn inveniēbātur in omnī **terrā** Isrāēl; cāverant enim Philisthim, nē forte facerent Hebraeī gladium aut lanceam.

20 Dēscendēbat ergō **omnis** Isrāēl ad Philisthim, ut exacueret ūnusquisque **vōmerem** suum et ligōnem et secūrim et falcem.

21 Pretium autem exacūtiōnis erat: prō vōmeribus et ligōnibus duae partēs siclī, et **tertia** pars siclī ad acuendās secūrēs et ad stimulum corrigendum.

22 Cumque vēnisset diēs proeliī Machmās, nōn **est** **inventus** **ēnsis** et **lancea** in manū tōtīus **populī**, quī erat cum Saūl et cum **Ionathān**, exceptō Saūl et **Ionathān** fīliō eius.

23 **Ēgressa** **est** autem statiō Philisthim ad faucēs Machmās.

14

1 Et **accidit** quādam **diē**, ut dīceret **Ionathān** fīlius Saūl ad adulēscentem armigerum suum: “ **Vēnī**, et trānseāmus ad statiōnem Philisthim, quae **est** ibi ex adversō ”. Patrī autem suō **hoc** ipsum nōn indicāvit.

2 Porrō Saūl **morābātur** in **extrēmā** **parte** Gabaa sub mālogrānātō, quae erat in Magron; et erat **populus** cum eō quasi sēscentōrum **virōrum**.

3 Et Ahiās fīlius Achitob frātris Ichabod fīliī Phineēs, quī **ortūs** fuerat ex Hēlī sacerdōte Dominī in Sīlō, portābat ephod. Sed et **populus** ignōrābat quod īsset **Ionathān**.

4 Erant autem inter **ascēnsūs**, per quōs **nītēbātur** **Ionathān** trānsīre ad statiōnem Philisthinōrum, dēns **rūpis** hinc ex **ūnā** **parte** et dēns **rūpis** illinc ex **alterā** **parte**: **nōmen** ūnī Bosēs et **nōmen** alterī **Senē**;

5 ūnus scopulus prōminēns ad aquilōnem ex adversō Machmās et alter ā merīdiē contrā Gabaā.

6 Dīxit autem **Ionathān** ad adulēscentem armigerum suum: “ **Vēnī**, trānseāmus ad statiōnem incircumcīsōrum hōrum, sī forte faciat Dominus prō nōbīs; quia nōn **est** Dominō difficile salvāre vel in multitūdine vel in paucīs ”.

7 Dīxitque **eī** armiger suus: “ Fac omnia, quae **placent** animō tuō. Perge quō **cupis**; ego **erō** tēcum ubicumque **voluerīs** ”.

8 Et ait **Ionathān**: “ Ecce nōs **trānsīmus** ad virōs istōs. Cumque **appāruerīmus** eīs,

9 sī tāliter locūtī fuerint ad nōs: “Manēte, dōnec veniāmus ad vōs”, stēmus in locō nostrō nec ascendāmus ad eōs.

10 Sī autem dīxerint: “Ascendite ad nōs”, ascendāmus, quia trādidit eōs Dominus in manibus nostrīs; **hoc** erit nōbīs signum ”.

11 Appāruit igitur uterque statiōnī Philisthinōrum. Dīxēruntque Philisthim: “ Ēn Hebraeī ēgrediuntur dē cavernīs, in quibus absconditī fuerant ”.

12 Et locūtī sunt **virī** dē statiōne ad **Ionathān** et ad armigerum eius dīxēruntque: “ Ascendite ad nōs, et ostendimus vōbīs rem ”. Et ait **Ionathān** ad armigerum suum: “ Ascendāmus; **sequere** mē, trādidit enim eōs Dominus in manū Isrāēl ”.

13 Ascendit autem **Ionathān** rēptāns manibus et pedibus et armiger eius post eum; Philisthim cadēbant ante **Ionathān**, et eōs armiger eius interficiēbat sequēns eum.

14 Et **facta** **est** **plāga** **prīma**, **qua** percussit **Ionathān** et armiger eius quasi vīgintī virōs in **mediā** **ferē** **parte** iūgerī.

15 Et **factus** **est** terror in castrīs per agrōs; sed et **omnis** **populus** statiōnis eōrum et, quī ierant ad praedandum, obstupuērunt; et **conturbāta** **est** **terra**, et **factus** **est** terror ā Deō.

16 Et respexērunt speculātōrēs Saūl, quī erant in Gabaā Beniamin; et ecce multitūdō fluctuābat hūc illūcque diffugiēns.

17 Et ait Saūl **populō**, quī erat cum eō: “ Requīrite et vidēte **quis** abierit ex nōbīs ”. Cumque requīsīssent, repertum **est** nōn **adesse** **Ionathān** et armigerum eius.

18 Et ait Saūl ad Ahiam: “ Applicā ephod ”. Ipse enim portābat ephod in **diē** **illa** in cōnspectū fīliōrum Isrāēl.

19 Cumque loquerētur Saūl ad sacerdōtem, **tumultus** maior fīēbat in castrīs Philisthinōrum, crēscēbatque paulātim et clārius reboābat. Et ait Saūl ad sacerdōtem: “ Contrahe **manum** tuam ”.

20 Congregātī ergō sunt Saūl et **omnis** **populus**, quī erat cum eō, et vēnērunt usque ad locum certāminis. Et ecce **versus** fuerat gladius ūnīuscuiusque ad proximum suum: perturbātiō **magna** nimis.

21 Sed et Hebraeī, quī fuerant cum Philisthim **heri** et **nūdius**tertius ascenderantque cum eīs in castrīs, reversī sunt et ipsī, ut **essent** cum Isrāēl, quī erant cum Saūl et **Ionathān**.

22 Omnēs **quoque** Isrāēlītae, quī sē absconderant in monte Ephraim, audientēs quod fūgissent Philisthim, sociāvērunt sē et ipsī cum **suīs** in proeliō.

23 Et salvāvit Dominus in **diē** **illa** Isrāēl; **pugna** autem **pervēnit** **ultrā** Bethaven.

24 Et **virī** Isrāēl comprimēbant sē in **diē** **illa**. Adiūrāvit autem Saūl **populum** dīcēns: “ Maledictus vir, quī comēderit pānem usque ad vesperam, dōnec ulcīscar dē inimīcīs meīs! ”. Et nōn mandūcāvit ūniversus **populus** pānem.

25 Omneque terrae vulgus **venit** in saltum, in quō erat mel super faciem agrī.

26 **Ingressus** **est** itaque **populus** saltum, et appāruit fluēns mel. Nūllusque applicuit **manum** ad **os** suum; timēbat enim **populus** iūrāmentum.

27 Porrō **Ionathān** nōn audierat, cum adiūrāret pater eius **populum**; extenditque summitātem virgae, quam habēbat in manū, et intīnxit in favō **mellis** et convertit **manum** suam ad **os** suum, et illūminātī sunt oculī eius.

28 Respondēnsque ūnus dē **populō** ait: “ Iūreiūrandō cōnstrīnxit pater tuus **populum** dīcēns: “Maledictus, quī comēderit pānem hodiē!”. Dēfēcit autem **populus** ”.

29 Dīxitque **Ionathān**: “ Turbāvit pater meus terram! Vidēte quia illūminātī sunt oculī meī, eō quod gustāverim paululum dē melle istō;

30 quantō **magis** sī comēdisset hodiē **populus** dē **praedā** inimīcōrum suōrum, quam repperit? **Nōnne** nunc maior **facta** fuisset **plāga** in Philisthim? ”.

31 Percussērunt ergō in **diē** **illa** Philisthaēōs ā Machmīs usque in Aialon; dēfatīgātus **est** autem **populus** nimis.

32 Et **versus** ad praedam tulit ovēs et bovēs et vitulōs; et mactāvērunt in **terrā**, **comēdit**que **populus** cum sanguine.

33 Nūntiāvērunt autem Saūl dīcentēs: “ Ecce **populus** peccat Dominō comedēns cum sanguine ”. Quī ait: “ Praevāricātī **estis**! Volvite ad mē hūc saxum grande ”.

34 Et dīxit Saūl: “ Dispergiminī in vulgus et dīcite eīs, ut addūcat ad mē ūnusquisque bovem suum et arietem, et **occīdite** super istud et vēsciminī; et nōn peccābitis Dominō comedentēs cum sanguine ”. Addūxit itaque **omnis** **populus**, ūnusquisque quod erat in manū **suā** **illā** nocte, et **occīdērunt** ibi.

35 Aedificāvit autem Saūl altāre Dominō. Tuncque prīmum coepit aedificāre altāre Dominō.

36 Et dīxit Saūl: “ Irruāmus super Philisthim nocte et vastēmus eōs, usquedum illūcēscat **manē**; nec relinquāmus dē eīs **virum** ”. Dīxitque **populus**: “ Omne, quod bonum vidētur in oculīs tuīs, fac ”. Et ait sacerdōs: “ Accēdāmus hūc ad Deum ”.

37 Et cōnsuluit Saūl Deum: “ Num persequar Philisthim? Numquid trādēs eōs in manū Isrāēl? ”. Et nōn respondit **eī** in **diē** **illa**.

38 Dīxitque Saūl: “ Accēdite hūc, ūniversī **ducēs** **populī**, et scītōte et vidēte per quem **acciderit** peccātum **hoc** hodiē.

39 Vīvit Dominus, salvātor Isrāēl, quia sī per **Ionathān** fīlium meum factum **est**, absque retractātiōne moriētur ”. Ad quod nūllus contrādīxit **eī** dē omnī **populō**.

40 Et ait ad ūniversum Isrāēl: “ Sēparāminī vōs in partem ūnam, et ego cum **Ionathān** fīliō meō **erō** in **parte** **alterā** ”. Respondit **populus** ad Saūl: “ Quod bonum vidētur in oculīs tuīs, fac ”.

41 Et dīxit Saūl ad Dominum, Deum Isrāēl: “ Quid **est** quod nōn **respondēris** servō tuō hodiē? Sī **est** in mē aut in **Ionathān** fīliō meō inīquitās **ista**, Domine, Deus Isrāēl, dā Urim; sed, sī **est** haec inīquitās in **populō** tuō Isrāēl, dā Tummim ”. Et dēprehēnsus **est** **Ionathān** et Saūl; **populus** autem salvus ēvāsit.

42 Et ait Saūl: “ Mittite sortem inter mē et inter **Ionathān** fīlium meum ”. Et **captus** **est** **Ionathān**.

43 Dīxit autem Saūl ad **Ionathān**: “ **Indica** mihi quid **fēcerīs** ”. Et indicāvit **eī** **Ionathān** et ait: “ Gustāns gustāvī in summitāte virgae, quae erat in manū **meā**, paululum **mellis** et ecce ego **morior** ”.

44 Et ait Saūl: “ Haec faciat mihi Deus et haec addat, **nisi** morte moriēris, **Ionathān** ”.

45 Dīxitque **populus** ad Saūl: “ Ergōne **Ionathān** moriētur, quī fēcit salūtem hanc magnam in Isrāēl? **Hoc** nefās **est**; vīvit Dominus, quia nōn cadet capillus dē **capite** eius in terram, quia cum Deō operātus **est** hodiē ”. Līberāvit ergō **populus** **Ionathān**, ut nōn morerētur.

46 Recessitque Saūl nec persecūtus **est** Philisthim; porrō Philisthim abiērunt in **loca** **sua**.

47 At Saūl, cōnfirmātō rēgnō super Isrāēl, pugnābat per circuitum adversum omnēs inimīcōs eius: contrā Moab et fīliōs Ammōn et Edom et **rēgēs** Soba et Philisthaēōs; et, quōcumque sē verterat, superābat.

48 Fortiter ēgit et percussit Amalec et ēruit Isrāēl dē manū vastātōrum eius.

49 Fuērunt autem fīliī Saūl **Ionathān** et Isuī et Melchisua. **Nōmina** duārum fīliārum eius: **nomēn** prīmōgenitae Merob et **nōmen** minōris Michol.

50 Et **nōmen** uxōris Saūl Achinoam **fīlia** Achimaās, et **nōmen** prīncipis mīlitiae eius Abner fīlius Ner patruī Saūl.

51 Porrō Cīs pater Saūl et Ner pater Abner fuērunt fīliī Abiel.

52 Erat autem bellum potēns adversum Philisthaēōs omnibus diēbus Saūl; nam, quemcumque vīderat Saūl **virum** fortem et aptum ad proelium, sociābat eum sibi.

15

1 Et dīxit Samuel ad Saūl: “ Mē mīsit Dominus, ut ungerem tē in rēgem super **populum** eius Isrāēl. Nunc ergō audī **vōcem** Dominī.

2 Haec dīcit Dominus exercituum: “Recēnsuī, quaecumque fēcit Amalec Israēlī, quōmodo restitit **eī** in **viā**, cum ascenderet dē Aegyptō.

3 Nunc igitur **vāde** et dēmōlīre Amalec et percute **anathēmate** **ūniversa** eius; nōn parcās **eī**, sed interfice ā **virō** usque ad mulierem et parvulum atque lactantem, bovem et ovem, camēlum et asinum” ”.

4 Convocāvit itaque Saūl **populum** et recēnsuit eōs in Tēlem: **ducenta** **milia** peditum et decem **mīlia** **virōrum** Iūdae.

5 Cumque vēnisset Saūl usque ad cīvitātem Amalec, tetendit īnsidiās in torrente

6 dīxitque Saūl Cinaeō: “ Ābīte, recēdite atque dēscendite ab Amalec, nē forte perdam tē cum eō; tū enim fēcistī misericordiam cum omnibus fīliīs Isrāēl, cum ascenderent dē Aegyptō ”. Et recessit Cinaeus dē **mediō** Amalec.

7 Percussitque Saūl Amalec ab Hevila usque ad Sur, quae **est** ē regiōne Aegyptī.

8 Et apprehendit Agag rēgem Amalec vīvum; omne autem vulgus interfēcit in ōre gladiī.

9 Et pepercit Saūl et **populus** Agag et optimīs gregibus ovium et armentōrum, pinguibus scīlicet pecoribus et agnīs et ūniversīs, quae **pulchra** erant, nec voluērunt **disperdere** **ea**; quidquid vērō vīle fuit et reprobum, **hoc** dēmōlītī sunt.

10 Factum **est** autem verbum Dominī ad Samuel dīcēns:

11 “ Paenitet mē quod cōnstituerim Saūl rēgem, quia dērelīquit mē et verba **mea** opere nōn implēvit ”. Contrīstātusque **est** Samuel et clāmāvit ad Dominum **tōtā** nocte.

12 Cumque dē nocte surrēxisset Samuel, ut īret ad Saūl **māne**, nūntiātum **est** Samueli quod vēnisset Saūl in Carmel et ērēxisset sibi trophaeum et reversus trānsīsset dēscendissetque in Galgala.

13 Et cum vēnisset Samuel ad Saūl, dīxit **eī** Saūl: “ Benedictus tū Dominō; implēvī verbum Dominī ”.

14 Dīxitque Samuel: “ Et quae **est** haec vōx gregum, quae resonat in auribus meīs, et armentōrum, quam ego audiō? ”.

15 Et ait Saūl: “ Dē Amalec addūxērunt **ea**; pepercit enim **populus** meliōribus ovibus et armentīs, ut immolārentur Dominō Deō tuō; **reliqua** vērō **occīdimus** ”.

16 Dīxit autem Samuel ad Saūl: “ **Sine** mē, et indicābō tibi, quae **locūtus** sit Dominus ad mē nocte ”. Dīxitque **eī**: “ **Loquēre** ”.

17 Et ait Samuel: “ **Nonne**, cum parvulus **essēs** in oculīs tuīs, caput in tribubus Isrāēl **factus** **es**? Ūnxitque tē Dominus rēgem super Isrāēl

18 et mīsit tē Dominus in viam et ait: “ **Vāde** et interfice peccātōrēs Amalec et pugnābis contrā eōs usque ad interneciōnem eōrum ”.

19 Quārē ergō nōn audīstī **vōcem** Dominī, sed **versus** ad praedam **es** et fēcistī **mālum** in oculīs Dominī? ”.

20 Et ait Saūl ad Samuēlem: “ Immō audīvī **vōcem** Dominī et ambulāvī in **viā**, per quam mīsit mē Dominus; et addūxī Agag rēgem Amalec et Amalec interfēcī.

21 Tulit autem **populus** dē **praedā** ovēs et bovēs, prīmitiās eōrum, quae **caesa** sunt, ut immolet Dominō Deō tuō in Galgalīs ”.

22 Et ait Samuel: “ Numquid vult Dominus holocausta aut victimās et nōn potius ut oboediātur vōcī Dominī? Melior **est** enim **oboedientia** quam victimae, et auscultāre **magis** quam offerre adipem arietum.

23 **Vērē** peccātum hariolandī **est** repugnāre, et scelus īdōlolatrīae nōlle **acquiēscere**: prō eō ergō quod abiēcistī sermōnem Dominī, abiēcit tē, nē sīs rēx ”.

24 Dīxitque Saūl ad Samuēlem: “ Peccāvī, quia praevāricātus sum sermōnem Dominī et verba **tua** timēns **populum** et oboediēns vōcī eōrum;

25 sed nunc tolle, quaesō, peccātum meum et **revertere** mēcum, ut adōrem Dominum ”.

26 Et ait Samuel ad Saūl: “ Nōn revertar tēcum, quia prōiēcistī sermōnem Dominī; et prōiēcit tē Dominus, nē sīs rēx super Isrāēl ”.

27 Et conversus **est** Samuel, ut abīret; ille autem apprehendit summitātem palliī eius, quae et **scissa** **est**.

28 Et ait ad eum Samuel: “ Scidit Dominus rēgnum Isrāēl ā tē hodiē et trādidit illud proximō tuō meliōrī tē.

29 Porrō **Glōria** Isrāēl nōn mentītur et paenitūdine nōn flectitur; neque enim homō **est**, ut agat paenitentiam ”.

30 At ille ait: “ Peccāvī, sed nunc **honōrā** mē **cōram** senibus **populī** meī et **cōram** Isrāēl; et **revertere** mēcum, ut adōrem Dominum Deum tuum ”.

31 Reversus ergō Samuel secūtus **est** Saūlem et adōrāvit Saūl Dominum.

32 Dīxitque Samuel: “ Addūcite ad mē Agag rēgem Amalec ”. Et oblātus **est** **eī** Agag tremēns. Et dīxit Agag: “ **Certē** sēcessit amāritūdō **mortis**! ”.

33 Et ait Samuel: “ Sīcut fēcit absque **līberīs** mulierēs gladius tuus, sīc absque **līberīs** erit inter mulierēs māter **tua** ”. Et in **frusta** **concīdit** Samuel Agag **cōram** Dominō in Galgalīs.

34 Abiit autem Samuel in Ramā; Saūl vērō ascendit in domum suam in Gabaā Saūlis.

35 Et nōn vīdit Samuel **ultrā** Saūl usque ad diem **mortis** suae; vērumtamen lūgēbat Samuel Saūl, quoniam Dominum paenitēbat quod cōnstituisset Saūl rēgem super Isrāēl.

16

1 Dīxitque Dominus ad Samuēlem: “ Usquequō tū lūgēs Saūl, cum ego prōiēcerim eum, nē rēgnet super Isrāēl? Implē **cornū** tuum oleō et **vēnī**, ut mittam tē ad Isāī Bethlehemītēm; **prōvidī** enim in fīliīs eius mihi rēgem ”.

2 Et ait Samuel: “ Quōmodo vādam? Audiet enim Saūl et interficiet mē ”. Et ait Dominus: “ **Vītulam** dē armentō tollēs in manū **tuā** et **dīcēs**: “Ad immolandum Dominō **vēnī**”.

3 Et vocābis Isai ad victimam; et ego ostendam tibi quid faciās, et ungēs quemcumque mōnstrāverō tibi ”.

4 Fēcit ergō Samuel, sīcut **locūtus** **est** **eī** Dominus, **venit**que in Bethlehem. Et expāvērunt seniōrēs cīvitātis occurrentēs **eī** dīxēruntque: “ Pācificusne **ingressus** tuus? ”.

5 Et ait: “ Pācificus; ad immolandum Dominō **vēnī**. Sānctificāminī et venīte mēcum, ut immolem ”. Sānctificāvit ergō Isāī et fīliōs eius et vocāvit eōs ad sacrificium.

6 Cumque ingressī **essent**, vīdit Eliab et ait: “ Absque dubiō **cōram** Dominō **est** chrīstus eius! ”.

7 Et dīxit Dominus ad Samuēlem: “ Nē respiciās vultum eius neque altitūdinem statūrae eius, quoniam abiēcī eum; nec iuxtā intuitum hominis iūdicō: homō enim videt **ea**, quae **pārent**, Dominus autem intuētur cor ”.

8 Et vocāvit Isai Abinadab et addūxit eum **cōram** Samuele, quī dīxit: “ Nec hunc ēlēgit Dominus ”.

9 Addūxit autem Isāī Samma, dē quō ait: “ Etiam hunc nōn ēlēgit Dominus ”.

10 Addūxit itaque Isāī septem fīliōs suōs **cōram** Samuele, et ait Samuel ad Isāī: “ Nōn ēlēgit Dominus ex istīs ”.

11 Dīxitque Samuel ad Isāī: “ Numquid iam complētī sunt fīliī? ”. Quī respondit: “ Adhūc reliquus **est** minimus et pāscit ovēs ”. Et ait Samuel ad Isāī: “ Mitte et addūc eum; nec enim discumbēmus prius quam hūc ille vēnerit ”.

12 Mīsit ergō et addūxit eum; erat autem rūfus et pulcher aspectū **decōrā**que faciē. Et ait Dominus: “ Surge, unge eum; ipse **est** enim ”.

13 Tulit igitur Samuel **cornū** oleī et ūnxit eum in **mediō** frātrum eius; et dīrēctus **est** **spīritus** Dominī in Dāvīd ā **diē** **illa** et in reliquum. Surgēnsque Samuel abiit in Ramā.

14 **Spīritus** autem Dominī recessit ā Saūl, et exagitābat eum **spīritus** nēquam ā Dominō.

15 Dīxēruntque servī Saūl ad eum: “ Ecce **spīritus** Deī **malus** exagitat tē.

16 Iubeat dominus noster, et servī tuī, quī **cōram** tē sunt, quaerant hominem scientem psallere **citharā**, ut, quandō arripuerit tē **spīritus** Deī **malus**, psāllat manū **suā**, et **levius** ferās ”.

17 Et ait Saūl ad servōs suōs: “ Prōvidēte mihi aliquem **bene** psallentem et addūcite eum ad mē ”.

18 Et respondēns ūnus dē puerīs ait: “ Ecce vīdī fīlium Isāī Bethlehemītae scientem psallere et fortissimum rōbore et **virum** bellicōsum et prūdentem in verbīs et **virum** pulchrum; et Dominus **est** cum eō ”.

19 Mīsit ergō Saūl nūntiōs ad Isāī dīcēns: “ Mitte ad mē Dāvīd fīlium tuum, quī **est** in pāscuīs ”.

20 Tulitque Isai asinum cum pāne et utre vīnī et haedō dē caprīs ūnō et mīsit per **manum** Dāvīd fīliī **suī** **Saulī**.

21 Et **venit** Dāvīd ad Saūl et stetit **cōram** eō; at ille dīlēxit eum nimis, et **factus** **est** eius armiger.

22 Mīsitque Saūl ad Isāī dīcēns: “ Stet Dāvīd in cōnspectū meō; **invenit** enim grātiam in oculīs meīs ”.

23 Igitur, quandōcumque **spīritus** Deī arripiēbat Saūl, Dāvīd tollēbat citharam et percutiēbat manū **suā**; et refocillābātur Saūl et **levius** habēbat: recēdēbat enim ab eō **spīritus** **malus**.

17

1 Congregantēs vērō Philisthim agmina **sua** in proelium, convēnērunt in Sochō Iūdae et castramētātī sunt inter Sochō et Azēcā in Aphesdommim.

2 Porrō Saūl et **virī** Isrāēl congregātī vēnērunt in **vallem** Terebinthī et īnstrūxērunt aciem ad pugnandum contrā Philisthim.

3 Et Philisthim stābant super montem ex hāc **parte**, et Isrāēl stābat super montem ex **alterā** **parte**; **vallis**que erat inter eōs.

4 Et **ēgressus** **est** vir prōpugnātor dē castrīs Philisthinōrum nōmine Goliath dē Geth altitūdinis sex cubitōrum et palmī.

5 Et **cassis** **aerea** super caput eius, et **lōrīca** **squāmāta** induēbātur; porrō pondus lōrīcae eius quīnque **mīlia** siclōrum **āeris**.

6 Et ocreās aereās habēbat in crūribus, et acīnacēs aereus erat inter umerōs eius.

7 Hastīle autem hastae eius erat quasi līciātōrium texentium, ipsum autem ferrum hastae eius sēscentōs siclōs habēbat ferrī; et armiger eius antecēdēbat eum.

8 Stānsque clāmābat adversum agmina Isrāēl et dīcēbat eīs: “ Quārē venītis parātī ad proelium? Numquid ego nōn sum Philisthaeus, et vōs servī Saūl? Ēligite ex vōbīs **virum**, et dēscendat ad singulāre certāmen!

9 Sī quīverit pugnāre mēcum et percusserit mē, erimus vōbīs servī; sī autem ego praevaluerō et percusserō eum, vōs servī eritis et serviētis nōbīs ”.

10 Et aiēbat Philisthaeus: “ Ego exprobrāvī agminibus Isrāēl hodiē: **Datē** mihi **virum**, et ineat mēcum singulāre certāmen! ”.

11 Audiēns autem Saūl et omnēs Isrāēlītae sermōnēs Philisthaēī huiuscemodī stupēbant et metuēbant nimis.

12 Dāvīd autem erat fīlius **virī** Ephrathaēī, dē quō suprā dictum **est**, dē Bethlehem Iūdae, cui erat **nōmen** Isāī; quī habēbat octo fīliōs et erat vir in diēbus Saūl senex et grandaevus inter virōs.

13 Abiērunt autem trēs fīliī eius maiōrēs post Saūl in proelium; et **nōmina** trium fīliōrum eius, quī perrēxerant ad bellum: Eliab prīmōgenitus et secundus Abinadab tertiusque Samma.

14 Dāvīd autem erat minimus; **tribus** ergō maiōribus secūtīs Saūlem,

15 ībat Dāvīd et revertēbātur ā Saūl, ut pāsceret gregem patris **suī** in Bethlehem.

16 Prōcēdēbat vērō Philisthaeus **māne** et vespere et stābat quadrāgintā diēbus.

17 Dīxit autem Isaī ad Dāvīd fīlium suum: “ Accipe frātribus tuīs ephī frūmentī tostī et decem pānēs istōs et curre in **castra** ad frātrēs tuōs.

18 Et decem fōrmellās cāseī hās dēferēs ad tribūnum, et frātrēs tuōs vīsitābis, sī **rēctē** agant; et pignus ab eīs referēs ”.

19 Saūl autem et illī et omnēs fīliī Isrāēl in **valle** Terebinthī pugnābant adversum Philisthim.

20 Surrēxit itaque Dāvīd **māne** et commendāvit gregem cūstōdī et onustus abiit, sīcut praecēperat **eī** Isāī. Et **vēnit** ad carrāginem, dum **exercitus** ēgrediēbātur ad pugnam et vōciferābātur in certāmine.

21 Dīrēxērunt ergō Isrāēl et Philisthim aciem adversus aciem.

22 Dērelinquēns autem Dāvīd vāsa, quae attulerat, sub manū **cūstōdis** ad sarcinās, cucurrit ad locum certāminis et interrogābat, sī omnia **rēctē** agerentur ergā frātrēs suōs.

23 Cumque adhūc ille loquerētur eīs, appāruit vir ille prōpugnātor ascendēns, Goliath nōmine, Philisthaeus dē Geth, ex castrīs Philisthinōrum; et loquente eō haec **eadem** verba, audīvit Dāvīd.

24 Omnēs autem Isrāēlītae, cum vīdissent **virum**, fūgērunt ā faciē eius timentēs eum valdē.

25 Et dīxit ūnus quispiam dē Isrāēl: “ Num vīdistis **virum** hunc, quī ascendit? Ad exprobrandum enim Israeli ascendit. **Virum** ergō, quī percusserit eum, dītābit rēx dīvitiīs magnīs et fīliam suam dabit **eī**; et domum patris eius faciet absque tribūtō in Isrāēl ”.

26 Et ait Dāvīd ad virōs, quī stābant sēcum, dīcēns: “ Quid dabitur **virō**, quī percusserit Philisthaeum hunc et tulerit opprobrium dē Isrāēl? **Quis** **est** enim **hic** Philisthaeus incircumcīsus, quī exprobrāvit aciēs Deī **vīventis**? ”.

27 Referēbat autem **eī** **populus** eundem sermōnem dīcēns: “ Haec dabuntur **virō**, quī percusserit eum ”.

28 Quod cum audīsset Eliab frāter eius maior, loquente eō cum aliīs, īrātus **est** contrā Dāvīd et ait: “ Quārē vēnistī et cui dērelīquistī pauculās ovēs illās in dēsertō? Ego **nōvī** superbiam tuam et nēquitiam **cordis** tuī, quia ut vidērēs proelium dēscendistī ”.

29 Et dīxit Dāvīd: “ Quid fēcī? Numquid nōn verbum **est**? ”.

30 Et dēclīnāvit paululum ab eō ad alium dīxitque eundem sermōnem; et respondit **eī** **populus** verbum sīcut prius.

31 **Audīta** sunt autem verba, quae **locūtus** **est** Dāvīd, et **annūntiāta** in cōnspectū Saūl.

32 Ad quem cum fuisset adductus, **locūtus** **est** **eī**: “ Nōn **concidat** cor cuiusquam in eō; ego servus tuus vādam et pugnābō adversus Philisthaeum istum ”.

33 Et ait Saūl ad Dāvīd: “ Nōn valēs **resistere** Philisthaeō istī nec pugnāre adversus eum, quia puer **es**; **hīc** autem vir bellātor ab **adulēscentiā** **suā** ”.

34 Dīxitque Dāvīd ad Saūl: “ Pāscēbat servus tuus patris **suī** gregem, et veniēbat **leō** vel ursus tollēbatque arietem dē **mediō** gregis.

35 Et sequēbar eōs et percutiēbam ēruēbamque dē ōre eōrum; et illī cōnsurgēbant adversum mē, et apprehendēbam mentum eōrum et percutiēbam interficiēbamque eōs.

36 Nam et leōnem et ursum interfēcit servus tuus; erit igitur et Philisthaeus **hic** incircumcīsus quasi ūnus ex eīs, quia **ausus** **est** **maledīcere** **exercitum** Deī **vīventis** ”.

37 Et ait Dāvīd: “ Dominus, quī ēruit mē dē manū leōnis et dē manū ursī, ipse līberābit mē dē manū Philisthaēī huius ”. Dīxit autem Saūl ad Dāvīd: “ **Vade**, et Dominus tēcum sit ”.

38 Et induit Saūl Dāvīd vestīmentīs **suīs** et imposuit galeam aeream super caput eius et vestīvit eum **lōrīca**.

39 Accīnctus ergō Dāvīd gladiō eius super vestem suam coepit tentāre, sī **armātus** posset **incēdere**; nōn enim habēbat cōnsuētūdinem. Dīxitque Dāvīd ad Saūl: “ Nōn possum sīc **incēdere**, quia nec ūsum habeō ”. Et dēposuit **ea**

40 et tulit baculum suum in manū **suā**; et ēlēgit sibi quīnque **levissimōs** lapidēs dē torrente et mīsit eōs in pēram pāstōrālem, **quā** ut sacculō lapidum ūtēbātur, et fundam manū tulit et prōcessit adversum Philisthaeum.

41 Ībat autem Philisthaeus incēdēns et appropinquāns adversum Dāvīd, et armiger eius ante eum.

42 Cumque īnspexisset Philisthaeus et vīdisset Dāvīd, dēspexit eum; erat enim adulēscēns rūfus et pulcher aspectū.

43 Et dīxit Philisthaeus ad Dāvīd: “ Numquid ego **canis** sum, quod tū **venīs** ad mē cum baculō? ”. Et maledīxit Philisthaeus Dāvīd in dīīs **suīs**;

44 dīxitque ad Dāvīd: “ **Vēnī** ad mē, et dabō carnēs tuās volātilibus caelī et bēstiīs terrae ”.

45 Dīxit autem Dāvīd ad Philisthaeum: “ Tū **venīs** ad mē cum gladiō et **hastā** et acīnace; ego autem veniō ad tē in nōmine Dominī exercituum, Deī agminum Isrāēl, quibus exprobrāstī.

46 Hodiē dabit tē Dominus in manū **meā**, et percutiam tē et auferam caput tuum ā tē; et dabō cadāver tuum et cadāvera castrōrum Philisthim hodiē volātilibus caelī et bēstiīs terrae, ut sciat **omnis** **terra** quia **est** Deus in Isrāēl,

47 et nōverit **ūniversa** **ecclēsia** haec quia nōn in gladiō nec in **hastā** salvat Dominus: ipsīus enim **est** bellum, et trādet vōs in **manūs** nostrās ”.

48 Cum ergō surrēxisset Philisthaeus et venīret et appropinquāret contrā Dāvīd, festīnāvit Dāvīd et cucurrit ad pugnam adversum Philisthaeum.

49 Et mīsit **manum** suam in pēram tulitque ūnum lapidem et **fundā** iēcit; et percussit Philisthaeum in fronte, et īnfīxus **est** **lapis** in fronte eius, et **cecidit** in faciem suam super terram.

50 Praevaluitque Dāvīd adversum Philisthaeum in **fundā** et in lapide; percussumque Philisthaeum interfēcit. Cumque gladium nōn habēret in manū, Dāvīd

51 cucurrit et stetit super Philisthaeum; et tulit gladium eius et ēdūxit eum dē **vāgīnā** **suā** et interfēcit eum praecīditque caput eius.

Videntēs autem Philisthim quod mortuus **esset** fortissimus eōrum fūgērunt.

52 Et cōnsurgentēs **virī** Isrāēl et Iūdae vōciferātī sunt et persecūtī Philisthaēōs usque dum venīrent ad Geth et usque ad portās Accārōn. **Cecidērunt**que vulnerātī dē Philisthim in **viā** ā Saarim usque ad Geth et usque ad Accārōn.

53 Et revertentēs fīliī Isrāēl, postquam persecūtī fuerant Philisthaēōs, **praedātī** sunt **castra** eōrum.

54 Assūmēns autem Dāvīd caput Philisthaēī attulit illud in Ierusālem; **arma** vērō eius posuit in tabernāculō.

55 **Eō** autem tempore, quō vīderat Saūl Dāvīd ēgredientem contrā Philisthaeum, ait ad Abner prīncipem mīlitiae: “ Dē **quā** stirpe dēscendit **hic** adulēscēns, Abner? ”. Dīxitque Abner: “ Vīvit **anima** **tua**, rēx, quia nōn **nōvī** ”.

56 Et ait rēx: “ Interrogā tū, cuius fīlius sit iste puer ”.

57 Cumque **regressus** **esset** Dāvīd, percussō Philisthaēō, tulit eum Abner et intrōdūxit **cōram** Saūl caput Philisthaēī habentem in manū.

58 Et ait ad eum Saūl: “ Dē **quā** prōgeniē **es**, ō adulēscēns? ”. Dīxitque Dāvīd: “ Fīlius servī tuī Isāī Bethlehemītae ego sum ”.

18

1 Et factum **est** cum complēsset loquī ad Saūl, **anima** **Ionathān** **colligāta** **est** animae Dāvīd, et dīlēxit eum **Ionathān** quasi animam suam.

2 Tulitque eum Saūl in **diē** **illa** et nōn concessit **eī**, ut reverterētur in domum patris **suī**.

3 Iniērunt autem **Ionathān** et Dāvīd foedus; dīligēbat enim eum quasi animam suam.

4 Et exspoliāvit sē **Ionathān** tunicam, **qua** erat **vestītus**, et **dedit** eam Dāvīd et **reliqua** vestīmenta **sua** usque ad gladium et arcum suum et usque ad balteum.

5 Ēgrediēbātur **quoque** Dāvīd ad omnia, quaecumque mīsisset eum Saūl, et **prōsperē** agēbat; posuitque eum Saūl super virōs bellī, et acceptus erat in oculīs ūniversī **populī**, etiam in cōnspectū famulōrum Saūl.

6 Porrō cum reverterentur, cum redīret Dāvīd, percussō Philisthaēō, ēgressae sunt mulierēs dē ūniversīs urbibus Isrāēl cantantēs chorōsque dūcentēs in occursum Saūl **rēgis** in tympanīs et in canticīs laetitiae et in sīstrīs.

7 Et praecinēbant mulierēs lūdentēs atque dīcentēs:

“ Percussit Saūl **milia** **sua**,

et Dāvīd decem **mīlia** **suā** ”.

8 Īrātus **est** autem Saūl nimis, et displicuit in oculīs eius iste sermō, dīxitque: “ Dedērunt Dāvīd decem **mīlia** et mihi dedērunt **mīlia**; quid **eī** superest **nisi** **sōlum** rēgnum? ”.

9 Nōn rēctīs ergō oculīs Saūl aspiciēbat Dāvīd ex **diē** **illa** et deinceps.

10 Post diem autem alteram invāsit **spīritus** Deī **malus** Saūl, et vāticinābātur in **mediō** **domūs** suae; Dāvīd autem psallēbat manū **suā** sīcut per singulōs diēs, tenēbatque Saūl lanceam.

11 Et sustulit eam putāns quod **cōnfīgere** posset Dāvīd cum pariete; et dēclīnāvit Dāvīd ā faciē eius secundō.

12 Et timuit Saūl Dāvīd, eō quod **esset** Dominus cum eō et ā sē recessisset.

13 Āmōvit ergō eum Saūl ā sē et fēcit eum tribūnum super mīlle virōs; et ēgrediēbātur et intrābat in cōnspectū **populī**.

14 In omnibus **quoque** viīs **suīs** Dāvīd **prōsperē** agēbat, et Dominus erat cum eō.

15 Vīdit itaque Saūl quod **prōsperē** ageret nimis et coepit **pavēre** eum;

16 **omnis** autem Isrāēl et **Iūda** dīligēbat Dāvīd; ipse enim ēgrediēbātur et ingrediēbātur ante eōs.

17 Dīxit autem Saūl ad Dāvīd: “ Ecce **fīlia** **mea** maior Merob, ipsam dabō tibi uxōrem; tantummodo **estō** mihi vir **fortis** et proeliāre **bella** Dominī ”. Saūl autem reputābat dīcēns: “ Nōn sit **manus** **mea** in eō, sed sit super illum **manūs** Philisthinōrum ”.

18 Ait autem Dāvīd ad Saūl: “ **Quis** ego sum, aut quae **est** **vīta** **mea** aut cognātiō patris meī in Isrāēl, ut fīam gener **rēgis**? ”.

19 Factum **est** autem tempus, cum dēbēret darī Merob **fīliā** Saūl Dāvīd, **data** **est** Hadriel Molathitae uxor.

20 Dīlēxit autem Michol **fīliā** Saūl **altera** Dāvīd, et nūntiātum **est** Saūl, et placuit **eī**;

21 dīxitque Saūl: “ Dabō eam illī, ut fīat **eī** in scandalum, et sit super eum **manūs** Philisthinōrum ”. Dīxit ergō Saūl ad Dāvīd **alterā** **vice**: “ Gener meus **eris** hodiē ”.

22 Et mandāvit Saūl servīs **suīs**: “ Loquiminī ad Dāvīd sēcrētō dīcentēs: “Ecce **placēs** **rēgī**, et omnēs servī eius dīligunt tē; nunc ergō **estō** gener **rēgis**” ”.

23 Et locūtī sunt servī Saūl in auribus Dāvīd omnia verba haec, et ait Dāvīd: “ Num **parum** vōbīs vidētur generum **esse** **rēgis**? Ego autem sum vir pauper et **tenuīs** ”.

24 Et renūntiāvērunt servī Saūl dīcentēs: “ Huiuscemodī verba **locūtus** **est** Dāvīd ”.

25 Dīxit autem Saūl: “ Sīc loquiminī ad Dāvīd: “Nōn habet necesse rēx spōnsālia, **nisi** tantum centum **praepūtia** Philisthinōrum, ut fīat ultiō dē inimīcīs **rēgis**” ”. Porrō Saūl cōgitābat **trādere** Dāvīd in manibus Philisthinōrum.

26 Cumque renūntiāssent servī eius Dāvīd verba, quae dīxerat Saūl, placuit sermō in oculīs Dāvīd, ut fieret gener **rēgis**.

27 Et nōndum erant diēs implētī, cum Dāvīd surgēns abiit cum **virīs**, quī sub eō erant, et percussit ex Philisthim ducentōs virōs; et attulit **praepūtia** eōrum, et annumerāvērunt **ea** **rēgī**, ut **esset** gener eius.

**Dēdit** itaque **eī** Saūl Michol fīliam suam uxōrem.

28 Et vīdit Saūl et intellēxit quia Dominus **esset** cum Dāvīd; Michol autem **fīliā** Saūl dīligēbat eum.

29 Et Saūl **magis** coepit timēre Dāvīd; **factus**que **est** Saūl inimīcus Dāvīd cūnctīs diēbus.

30 Et ēgressī sunt prīncipēs Philisthinōrum; et, quotiēscumque ēgrediēbantur, **prōsperē** agēbat Dāvīd **magis** quam omnēs servī Saūl, et celebre factum **est** **nōmen** eius nimis.

19

1 **Locūtus** **est** autem Saūl ad **Ionathān** fīlium suum et ad omnēs servōs suōs dē occīsiōne Dāvīd; porrō **Ionathān** fīlius Saūl dīligēbat Dāvīd valdē.

2 Et indicāvit **Ionathān** Dāvīd dīcēns: “ Quaerit Saūl pater meus **occīdere** tē; quāpropter observā tē, quaesō, **manē**; et manēbis clam et **absconderīs**.

3 Ego autem ēgrediēns stābō iuxtā patrem meum in agrō, ubicumque **fuerīs**; et ego loquar dē tē ad patrem meum et, quodcumque vīderō, nūntiābō tibi ”.

4 **Locūtus** **est** ergō **Ionathān** dē Dāvīd **bona** ad Saūl patrem suum dīxitque ad eum: “ Nē peccet rēx in servum suum Dāvīd, quia nōn peccāvit tibi, et **opera** eius **bona** sunt tibi valdē.

5 Et posuit animam suam in manū **suā** et percussit Philisthaeum, et fēcit Dominus victōriam magnam ūniversō Israēlī; vīdistī et laetātus **es**. Quārē ergō peccās in sanguine innoxiō interficiēns Dāvīd, quī **est** absque **culpā**? ”.

6 Quod cum audīsset Saūl, plācātus vōce **Ionathān** iūrāvit: “ Vīvit Dominus quia nōn **occīdētur** ”.

7 Vocāvit itaque **Ionathān** Dāvīd et indicāvit **eī** omnia verba haec; et intrōdūxit lonathan Dāvīd ad Saūl, et fuit ante eum, sīcut fuerat **heri** et **nūdius**tertius.

8 Mōtum **est** autem rūrsum bellum, et **ēgressus** Dāvīd pugnāvit adversum Philisthim percussitque eōs **plāga** **magna**; et fūgērunt ā faciē eius.

9 Et **factus** **est** **spīritus** Dominī **malus** in Saūl; sedēbat autem in domō **suā** et tenēbat lanceam, porrō Dāvīd psallēbat in manū **suā**.

10 **Nīsus**que **est** Saūl **cōnfīgere** **lancea** Dāvīd in pariete; et dēclīnāvit Dāvīd ā faciē Saūl, **lancea** autem, **cassō** vulnere, **perlāta** **est** in parietem. Et Dāvīd **fugit** et salvātus **est** nocte **illa**.

11 Mīsit ergō Saūl satellitēs suōs in domum Dāvīd, ut cūstōdīrent eum, et interficerētur **māne**.

Quod cum annūntiāsset Dāvīd Michol uxor **suā** dīcēns: “ **Nīsī** **salvāverīs** tē nocte hāc, crās moriēris ”,

12 dēposuit eum per fenestram. Porrō ille abiit et **aufūgit** atque salvātus **est**.

13 Tulit autem Michol theraphim et posuit eum super **lectum**; et pellem pilōsam caprārum posuit ad caput eius et operuit eum vestīmentīs.

14 Mīsit autem Saūl nūntiōs, quī raperent Dāvīd, et respōnsum **est** quod aegrōtāret.

15 Rūrsumque mīsit Saūl nūntiōs, ut vidērent Dāvīd, dīcēns: “ Afferte eum ad mē in **lectō**, ut **occīdātur** ”.

16 Cumque vēnissent nūntiī, **inventus** **est** theraphim super **lectum**, et **pellīs** caprārum ad caput eius.

17 Dīxitque Saūl ad Michol: “ Quārē sīc illūsistī mihi et dīmīsistī inimīcum meum, ut fugeret? ”. Et respondit Michol ad Saūl: “ Quia ipse **locūtus** **est** mihi: “Dīmitte mē, aliōquīn interficiam tē” ”.

18 Dāvīd autem fugiēns salvātus **est** et **venit** ad Samuel in Ramā et nūntiāvit **eī** omnia, quae fēcerat sibi Saūl. Et abiērunt ipse et Samuel et **morātī** sunt in Naioth.

19 Nūntiātum **est** autem **Saūlī** ā dīcentibus: “ Ecce Dāvīd in Naioth in Ramā ”.

20 Mīsit ergō Saūl nūntiōs, ut raperent Dāvīd. Quī cum vīdissent cuneum prophētārum vāticinantium et Samuel stantem super eōs, **factus** **est** in illīs **spīritūs** Deī, et vāticinārī coepērunt etiam ipsī.

21 Quod cum nūntiātum **esset** **Saūlī**, mīsit aliōs nūntiōs; vāticinātī sunt autem et illī. Et rūrsum Saūl mīsit tertiōs nūntiōs, quī et ipsī vāticinātī sunt.

22 Abiit autem etiam ipse in Ramā et **venit** usque ad cisternam magnam, quae **est** in Sochō; et interrogāvit et dīxit: “ In quō locō sunt Samuel et Dāvīd? ”. Dictumque **est** **eī**: “ Ecce in Naioth sunt in Ramā ”.

23 Et abiit inde in Naioth in Ramā; et **factus** **est** etiam super eum **spīritus** Deī, et ambulābat ingrediēns et vāticināns, usquedum venīret in Naioth in Ramā.

24 Et exspoliāvit sē etiam ipse vestīmentīs **suīs** et vāticinātus **est** cum cēterīs **cōram** Samuel; et **cecidit** nūdus **tōtā** **diē** **illa** et nocte, unde et exīvit prōverbium: “ Num et Saūl inter prophētās? ”.

20

1 **Fugit** autem Dāvīd dē Naioth, quae **est** in Ramā, veniēnsque **locūtus** **est** **cōram** **Ionathān**: “ Quid fēcī? Quae **est** inīquitās **mea** et quod peccātum meum in patrem tuum, quia quaerit animam meam? ”.

2 Quī dīxit **eī**: “ Absit, nōn moriēris; neque enim faciet pater meus quidquam grande vel parvum, **nisi** prius indicāverit mihi; **hoc** ergō cēlāvit mē pater meus tantummodo? Nēquāquam erit istud ”.

3 Et rūrsum respondit Dāvīd et ait: “ Scit **profectō** pater tuus quia **invēnī** grātiam in oculīs tuīs et dīxit: “Nesciat **hoc** **Ionathān**, nē forte trīstētur”. Quinimmō vīvit Dominus, et vīvit **anima** **tua**, quia ūnō tantum gradū ego morsque dīvidimur ”.

4 Et ait **Ionathān** ad Dāvīd: “ Quid dēsīderat **anima** **tua**, ut faciam tibi? ”.

5 Dīxit autem Dāvīd ad **Ionathān**: “ Ecce **neomēnia** **est** crāstinō, et ego ex **mōre** **sedēre** soleō iuxtā rēgem ad vēscendum; dīmitte ergō mē, ut abscondar in agrō usque ad vesperam diēī tertiae.

6 Sī requīsierit mē pater tuus, respondēbis **eī**: “Rogāvit mē Dāvīd, ut īret celeriter in Bethlehem cīvitātem suam, quia victimae annuae ibi sunt ūniversīs contribūlibus eius”.

7 Sī dīxerit: “**Bene**”, pāx erit servō tuō; sī autem fuerit īrātus, scītō quia **malum** dēcrētum **est** ab eō.

8 Fac ergō misericordiam in servum tuum, quia foedus Dominī mē famulum tuum tēcum inīre fēcistī; sī autem **est** in mē **aliqua** inīquitās, tū mē interfice et ad patrem tuum nē intrōdūcās mē ”.

9 Et ait **Ionathān**: “ Absit **hoc** ā tē; neque enim fierī potest ut, sī certō cognōverō **malum** dēcrētum **esse** ā patre meō contrā tē, nōn annūntiem tibi ”.

10 Responditque Dāvīd ad **Ionathān**: “ **Quis** nūntiābit mihi, sī quid forte responderit tibi pater tuus **dūre**? ”.

11 Et ait **Ionathān** ad Dāvīd: “ **Vēnī**, ēgrediāmur forās in agrum ”. Cumque exīssent ambō in agrum,

12 ait **Ionathān** ad Dāvīd: “ Vīvit Dominus, Deus Isrāēl, investīgābō sententiam patris meī **hoc** **ferē** tempore crās vel perendiē; et sī aliquid bonī fuerit super Dāvīd, et nōn statim mīserim ad tē et nōtum tibi fēcerim,

13 haec faciat Dominus in **Ionathān** et haec augeat! Sī autem persevērāverit patris meī **malitia** adversum tē, **hoc** **quoque** nōtum faciam tibi et dīmittam tē, ut **vadas** in pāce. Et sit Dominus tēcum, sīcut fuit cum patre meō.

14 Et, sī vīxerō, faciēs mihi misericordiam Dominī; sī vērō mortuus fuerō,

15 nōn auferās misericordiam tuam ā domō **meā** usque in sempiternum, quandō ērādīcāverit Dominus inimīcōs Dāvīd ūnumquemque dē **terrā** ”.

16 Pepigit ergō foedus **Ionathān** cum domō Dāvīd dīcēns: “ Requīrat Dominus dē manū inimīcōrum Dāvīd! ”.

17 Et addidit **Ionathān** ut faceret Dāvīd iūrāre per dīlēctiōnem suam ergā illum; sīcut animam enim suam, **ita** dīligēbat eum.

18 Dīxitque ad eum **Ionathān**: “ Crās **neomēnia** **est**, et **requīrēris**;

19 **vacua** erit enim sessiō **tua**. Perendiē dēscendēs festīnus et veniēs in locum, ubi abscondistī tē in **diē** factī illīus; et sedēbis iuxtā acervum illum.

20 Et ego trēs sagittās mittam iuxtā eum et iaciam quasi exercēns mē ad signum.

21 Mittam **quoque** et puerum dīcēns **eī**: “**Vāde** et affer mihi sagittās”.

22 Sī dīxerō puerō: “Ecce sagittae intrā tē sunt, tolle eās”, tū **venī** ad mē, quia pāx tibi **est**, et nihil **est** **malī**, vīvit Dominus. Sī autem sīc **locūtus** fuerō puerō: “Ecce sagittae **ultrā** tē sunt”, **vade**, quia dīmīsit tē Dominus.

23 Dē verbō autem, quod locūtī fuimus, ego et tū, sit Dominus inter mē et tē usque in sempiternum ”.

24 Absconditus **est** ergō Dāvīd in agrō; et **venit** **neomēnia**, et sēdit rēx ad mēnsam ad comedendum.

25 Cumque sēdisset rēx super cathedram suam secundum cōnsuētūdinem, quae erat iuxtā parietem, sēdit **Ionathān** ex adversō, et sēdit Abner ex **latere** Saūl; vacuusque appāruit locus Dāvīd.

26 Et nōn **est** **locūtus** Saūl quidquam in **diē** **illa**; cōgitābat enim quod forte ēvēnisset **eī**, ut nōn **esset** mundus nec pūrificātus.

27 Cumque illūxisset diēs **secunda** post neomēniam, rūrsum vacuus appāruit locus Dāvīd; dīxitque Saūl ad **Ionathān** fīlium suum: “ Cūr nōn **venit** fīlius Isāī nec **heri** nec hodiē ad vēscendum? ”.

28 Et respondit **Ionathān** **Saulī**: “ Rogāvit mē **obnīxē**, ut īret in Bethlehem,

29 et ait: “Dīmitte mē, quoniam sacrificium familiae **est** in cīvitāte, et frāter meus ipse accersīvit mē; nunc ergō, sī **invēnī** grātiam in oculīs tuīs, vādam **cito** et vidēbō frātrēs meōs”. Ob hanc causam nōn **venit** ad mēnsam **rēgis** ”.

30 Īrātus autem Saūl adversum **Ionathān** dīxit **eī**: “ Fīlī mulieris perversae, numquid ignōrō quia dīligis fīlium Isāī in cōnfūsiōnem tuam et in cōnfūsiōnem nūditātis mātris tuae?

31 Omnibus enim diēbus, quibus fīlius Isāī vīxerit super terram, nōn stabiliēris tū neque rēgnum tuum; itaque iam nunc mitte et addūc eum ad mē, quia fīlius **mortis** **est** ”.

32 Respondēns autem **Ionathān** **Saulī** patrī suō ait: “ Quārē moriētur? Quid fēcit? ”.

33 Et arripuit Saūl lanceam, ut percuteret eum; et intellēxit **Ionathān** quod dēfīnītum **esset** patrī suō, ut interficeret Dāvīd.

34 Surrēxit ergō **Ionathān** ā **mēnsā** in **īrā** furōris et nōn **comēdit** in **diē** neomēniae **secunda** pānem; contrīstātus **est** enim super Dāvīd, eō quod cōnfūdisset eum pater suus.

35 Cumque illūxisset **māne**, **venit** **Ionathān** in agrum ad locum cōnstitūtum ā Dāvīd et puer parvulus cum eō;

36 et ait ad puerum suum: “ **Vāde** et affer mihi sagittās, quās ego iaciō ”. Cumque puer cucurrisset, iēcit sagittam trāns puerum.

37 **Venit** itaque puer ad locum sagittae, quam **mīserat** **Ionathān**, et clāmāvit **Ionathān** post tergum puerī et ait: “ Ecce ibi **est** **sagittā** porrō **ultrā** tē ”.

38 Clāmāvitque **Ionathān** post tergum puerī: “ **Festīnā** vēlōciter, nē **steterīs** ”. Sustulit autem puer Ionathae sagittam et attulit ad dominum suum

39 et quid agerētur **penitus** ignōrābat, tantummodo enim **Ionathān** et Dāvīd rem nōverant.

40 **Dēdit** igitur **Ionathān** **arma** **sua** puerō et dīxit **eī**: “ **Vade**, dēfer in cīvitātem ”.

41 Cumque abīsset puer, surrēxit Dāvīd dē **latere** acervī et cadēns prōnus in terram adōrāvit tertiō; et ōsculantēs alterutrum flēvērunt pariter, Dāvīd autem amplius.

42 Dīxit ergō **Ionathān** ad Dāvīd: “ **Vade** in pāce; iūrāvimus enim ambō in nōmine Dominī dīcentēs: Dominus erit inter mē et tē et inter sēmen meum et sēmen tuum usque in sempiternum ”.

21

1 Et surrēxit Dāvīd et abiit; sed et **Ionathān** **ingressus** **est** cīvitātem.

2 **Venit** autem Dāvīd in Nob ad Achimelech sacerdōtem, et obstupuit Achimelech eō quod vēnisset Dāvīd, et dīxit **eī**: “ Quārē tū **sōlus** et nūllus **est** tēcum? ”.

3 Et ait Dāvīd ad Achimelech sacerdōtem: “ Rēx praecēpit mihi negōtium et dīxit: “Nēmō sciat rem, propter quam ā mē **missus** **es**, et cuiusmodī tibi **praecepta** dederim”; puerīs vērō condīxī in illum et illum locum.

4 Nunc igitur, sī habēs ad **manum** quīnque pānēs, dā mihi, aut quidquid **invēnerīs** ”.

5 Et respondēns sacerdōs Dāvīd ait **eī**: “ Nōn habeō pānēs lāicōs ad **manum**, sed tantum pānem sānctum; sī mundī sunt puerī **maximē** ā mulieribus? ”.

6 Et respondit Dāvīd sacerdōtī et dīxit **eī**: “ Equidem, sī dē mulieribus agitur, continuimus nōs ab **heri** et **nūdius**tertius. Quandō ēgrediēbar, fuērunt **corpora** puerōrum **sāncta**, quamvīs iter **esset** profānum. Quantō **magis** hodiē sunt sānctī quoad **corpora** ”.

7 **Dēdit** ergō **eī** sacerdōs sānctificātum pānem; neque enim erat ibi **pānis**, **nisi** tantum pānēs prōpositiōnis, quī sublātī fuerant ā faciē Dominī, ut pōnerentur pānēs calidī.

8 Erat autem ibi vir dē servīs Saūl in **diē** **illa** **retentus** ante Dominum; et **nōmen** eius Doeg Idūmaeus, potentissimus pāstōrum Saūl.

9 Dīxit autem Dāvīd ad Achimelech: “ Sī habēs **hīc** ad **manum** hastam aut gladium? Quia gladium meum et **arma** **mea** nōn tulī mēcum; negōtium enim **rēgis** urgēbat ”.

10 Et dīxit sacerdōs: “ Ecce **hīc** gladius Goliath Philisthaēī, quem percussistī in **valle** Terebinthī; **est** involūtus palliō post ephod. Sī istum vīs **tollere**, tolle, neque enim **est** **alius** **hic** absque eō ”. Et ait Dāvīd: “ Nōn **est** huic alter **similis**; dā mihi eum ”.

11 Surrēxit itaque Dāvīd et **fūgit** in **diē** **illa** ā faciē Saūl et **venit** ad Achīs rēgem Geth.

12 Dīxēruntque **eī** servī Achis: “ Numquid nōn iste **est** Dāvīd rēx terrae? **Nōnne** huic cantābant per chorōs dīcentēs: “Percussit Saūl **milia** **sua**, et Dāvīd decem **mīlia** **suā**”? ”.

13 Posuit autem Dāvīd sermōnēs istōs in **corde** suō et extimuit valdē ā faciē Achis **rēgis** Geth.

14 Et immūtāvit **os** suum **cōram** eīs; et īnsāniēbat inter **manūs** eōrum et impingēbat in ōstia portae, dēfluēbantque salīvae in barbam.

15 Et ait Achis ad servōs suōs: “ Vīdistis hominem īnsānum. Quārē addūxistis eum ad mē?

16 An dēsunt nōbīs furiōsī, quod intrōdūxistis istum, ut fureret, mē praesente? **Hīcine** ingrediētur domum meam? ”.

22

1 Abiit ergō inde Dāvīd et **fūgit** in spēluncam Odollam; quod cum audīssent frātrēs eius et **omnis** **domus** patris eius, dēscendērunt ad eum illūc.

2 Et convēnērunt ad eum omnēs, quī erant in **angustiā** cōnstitūtī et oppressī **āere** aliēnō et amārō animō; et **factus** **est** eōrum prīnceps, fuēruntque cum eō quasi quadringentī **virī**.

3 Et **profectus** **est** Dāvīd inde in Masphā, quae **est** Moab, et dīxit ad rēgem Moab: “ Maneat, ōrō, pater meus et māter **mea** vōbīscum, dōnec sciam quid faciat mihi Deus ”.

4 Et relīquit eōs ante faciem **rēgis** Moab; mānsēruntque apud eum cūnctīs diēbus, quibus Dāvīd fuit in praesidiō.

5 Dixitqūc Gad **prophēta** ad Dāvīd: “ Nōlī **manēre** in praesidiō. **Proficīscere** et **vāde** in terram Iūdae ”. Et **prōfectus** Dāvīd **venit** in saltum Hāret.

6 Et audīvit Saūl quod dētēctus fuisset Dāvīd et **virī**, quī erant cum eō. Saūl autem, cum manēret in Gabaā et **esset** sub myrīcē, quae **est** in excelsō, hastam manū tenēns, cūnctīque servī eius circumstārent eum,

7 ait ad servōs suōs, quī assistēbant **eī**: “ **Audīte**, Beniaminitāe. Etiam omnibus vōbīs dabit fīlius Isaī agrōs et vīneās et ūniversōs vōs faciet tribūnōs et centuriōnēs,

8 quoniam coniūrāstis omnēs adversum mē. Et nōn **est** quī mihi renūntiet quod fīlius meus foedus iūnxerit cum fīliō Isāī; nōn **est** quī vicem meam doleat ex vōbīs, nec quī annūntiet mihi quod suscitāverit fīlius meus servum meum adversum mē īnsidiantem mihi sīcut hodiē ”.

9 Respondēns autem Doeg Idūmaeus, quī assistēbat cum servīs Saūl: “ Vīdī, inquit, fīlium Isāī in Nob apud Achimelech fīlium Achitob;

10 quī cōnsuluit prō eō Dominum et **cibāria** **dēdit** **eī**, sed et gladium Goliath Philisthaēī **dēdit** illī ”.

11 Mīsit ergō rēx ad accersendum Achimelech sacerdōtem fīlium Achitob et omnem domum patris eius, sacerdōtum, quī erant in Nob; quī vēnērunt ūniversī ad rēgem.

12 Et ait Saūl: “ Audī, fīlī Achitob ”. Quī respondit: “ Praestō sum, domine ”.

13 Dīxitque ad eum Saūl: “ Quārē coniūrāstis adversum mē, tū et fīlius Isāī, et dedistī **eī** pānēs et gladium et cōnsuluistī prō eō Deum, ut cōnsurgeret adversum mē īnsidiātor, sīcut **est** hodiē? ”.

14 Respondēnsque Achimelech **rēgī** ait: “ Et **quis** in omnibus servīs tuīs sīcut Dāvīd **fidēlis** et gener **rēgis** et dux satellitum tuōrum et glōriōsus in domō **tuā**?

15 Num hodiē coepī **cōnsulere** prō eō Deum? Absit **hoc** ā mē, nē suspicētur rēx adversus servum suum rem huiuscemodī, adversus ūniversam domum patris meī; nōn enim scīvit servus tuus quidquam super **hōc** negōtiō, vel modicum vel grande ”.

16 Dīxitque rēx: “ Morte moriēris, Achimelech, tū et **omnis** **domus** patris tuī ”.

17 Et ait rēx ēmissāriīs, quī circumstābant eum: “ Convertiminī et interficite sacerdōtēs Dominī, nam **manūs** eōrum cum Dāvīd **est**; scientēs quod fūgisset, nōn indicāvērunt mihi ”. Nōluērunt autem servī **rēgis** **extendēre** **manum** suam in sacerdōtēs Dominī.

18 Et ait rēx ad Doeg: “ **Convertēre** tū et irrue in sacerdōtēs ”. Conversusque Doeg Idūmaeus irruit in sacerdōtēs; et trucīdāvit in **diē** **illa** octōgintā quīnque virōs vestītōs ephod līneō.

19 Nob autem cīvitātem sacerdōtum percussit in ōre gladiī, virōs et mulierēs, parvulōs et lactantēs, bovem et asinum et ovem in ōre gladiī.

20 Ēvādēns autem ūnus fīlius Achimelech fīliī Achitob, cuius **nōmen** erat Abiathar, **fugit** ad Dāvīd

21 et annūntiāvit **eī** quod **occīdisset** Saūl sacerdōtēs Dominī.

22 Et ait Dāvīd ad Abiathar: “ Sciēbam in **diē** **illa** quod, cum ibi **esset** Doeg Idūmaeus, procul dubiō annūntiāret Saūl; ego sum reus omnium animārum **domūs** patris tuī.

23 **Manē** mēcum, nē timeās; quī enim quaerit animam meam, quaerit et animam tuam, mēcumque servāberis ”.

23

1 Et nūntiāvērunt Dāvīd dīcentēs: “ Ecce Philisthim oppugnant Ceila et dīripiunt āreās ”.

2 Cōnsuluit igitur Dāvīd Dominum dīcēns: “ Num vādam et percutiam Philisthaēōs istōs? ”. Et ait Dominus ad Dāvīd: “ **Vāde** et percutiēs Philisthaēōs et salvābis Ceila ”.

3 Et dīxērunt **virī**, quī erant cum Dāvīd, ad eum: “ Ecce nōs **hic** in **Iūdā** cōnsistentēs timēmus; quantō **magis** sī **ierīmus** in Ceila adversum agmina Philisthinōrum? ”.

4 Rūrsum ergō Dāvīd cōnsuluit Dominum, quī respondēns **eī** ait: “ Surge et **vāde** in Ceila; ego enim trādam Philisthaēōs in manū **tuā** ”.

5 Abiit ergō Dāvīd et **virī** eius in Ceila et pugnāvit adversum Philisthaēōs et abēgit iūmenta eōrum et percussit eōs **plāga** **magna**: et salvāvit Dāvīd habitātōrēs Ceilae.

6 Porrō cum fūgisset Abiathar fīlius Achimelcch ad Dāvīd, et ipse cum Dāvīd in Ceila ephod sēcum habēns dēscenderat.

7 Nūntiātum **est** autem Saūl quod vēnisset Dāvīd in Ceila, et ait Saūl: “ Trādidit eum Deus in **manūs** meās; conclūsusque **est** introgressus urbem, in **quā** portae et **serae** sunt ”.

8 Et convocāvit Saūl omnem **populum**, ut ad pugnam dēscenderet in Ceila et **obsīderet** Dāvīd et virōs eius.

9 Quod cum rescīsset Dāvīd quia praeparāret **eī** Saūl clam **mālum**, dīxit ad Abiathar sacerdōtem: “ Applicā ephod ”.

10 Et ait Dāvīd: “ Domine, Deus Isrāēl, audīvit fāmam servus tuus quod dispōnat Saūl venīre ad Ceila, ut ēvertat urbem propter mē.

11 Sī trādent mē **virī** Ceilae in **manūs** eius? Et sī dēscendet Saūl, sīcut audīvit servus tuus? Domine, Deus Isrāēl, indicā servō tuō ”. Et ait Dominus: “ Dēscendet ”.

12 Dīxitque Dāvīd: “ Sī trādent **virī** Ceilae mē et virōs, quī sunt mēcum, in manū Saūl? ”. Et dīxit Dominus: “ Trādent ”.

13 Surrēxit ergō Dāvīd et **virī** eius quasi sēscentī et ēgressī dē Ceila hūc atque illūc vagābantur incertī. Nūntiātumque **est** Saūl quod fūgisset Dāvīd dē Ceilā, quam ob rem dēstitit exīre.

14 **Morābātur** autem Dāvīd in dēsertō in locīs firmissimīs mānsitque in monte, in dēsertō Ziph; et quaerēbat eum Saūl cūnctīs diēbus, sed nōn trādidit eum Deus in **manūs** eius.

15 Et cognōvit Dāvīd quod **ēgressus** **esset** Saūl, ut quaereret animam eius; porrō Dāvīd erat in dēsertō Ziph in Horesā.

16 Et surrēxit **Ionathān** fīlius Saūl et abiit ad Dāvīd in Horesā; et cōnfortāvit **manus** eius in Deō dīxitque **eī**:

17 “ Nē timeās, neque enim inveniet tē **manūs** Saūl patris meī; et tū rēgnābis super Isrāēl, et ego **erō** tibi secundus; sed et Saūl pater meus scit **hoc** ”.

18 Percussit igitur uterque foedus **cōram** Dominō; mānsitque Dāvīd in Horesā, **Ionathān** autem reversus **est** in domum suam.

19 Ascendērunt autem Ziphaēī ad Saūl in Gabaā dīcentēs: “ **Nonne** Dāvīd latitat apud nōs in locīs tūtissimīs in Horesā, in colle Hachila, quae **est** ad merīdiem dēsertī?

20 Nunc ergō, sī dēsīderāvit **anima** **tua**, rēx, ut dēscenderēs, dēscende; nostrum autem erit ut trādāmus eum in **manūs** **rēgis** ”.

21 Dīxitque Saūl: “ Benedictī vōs ā Dominō, quia doluistis vicem meam.

22 Ābīte, ōrō, et dīligentius **praeparāte** et cūriōsius agite; et **cōnsīderātē** locum, ubi sit pēs eius, vel **quis** vīderit eum ibi; dictum **est** enim ad mē quod callidus sit valdē.

23 **Cōnsīderāte** et vidēte omnia latibula eius, in quibus absconditur, et revertiminī ad mē ad certum locum, ut vādam vōbīscum; quodsī fuerit in regiōne, perscrūtābor eum in cūnctīs regiōnibus Iūdae ”.

24 At illī surgentēs abiērunt in Ziph ante Saūl.

Dāvīd autem et **virī** eius erant in dēsertō Maon, in **Arabā** ad merīdiem dēsertī.

25 Īvit ergō Saūl et sociī eius ad quaerendum eum, et nūntiātum **est** Dāvīd; dēscenditque ad petram et versābātur in dēsertō Maon. Quod cum audīsset Saūl, persecūtus **est** Dāvīd in dēsertō Maon.

26 Et ībat Saūl ad **latus** **montis** ex **parte** **ūnā**, Dāvīd autem et **virī** eius erant in **latere** **montis** ex **parte** **alterā**; porrō Dāvīd praeceps fugiēbat ā faciē Saūl. Itaque Saūl et **virī** eius in modum corōnae cingēbant Dāvīd et virōs eius, ut caperent eōs.

27 Et nūntius **venit** ad Saūl dīcēns: “ **Festīnā** et **venī**, quoniam īnfūdērunt sē Philisthim super terram ”.

28 Reversus **est** ergō Saūl dēsistēns persequī Dāvīd; et perrēxit in occursum Philisthinōrum. Propter **hōc** vocāvērunt locum illum: “ **Petram** dīvidentem ”.

24

1 Ascendit ergō Dāvīd inde et habitāvit in locīs tūtissimīs Engaddī.

2 Cumque reversus **esset** Saūl, postquam persecūtus **est** Philisthaēōs, nūntiāvērunt **eī** dīcentēs: “ Ecce Dāvīd in dēsertō **est** Engaddī ”.

3 Assūmēns ergō Saūl tria **mīlia** **ēlēctōrum** **virōrum** ex omnī Isrāēl perrēxit ad investīgandum Dāvīd et virōs eius ad rūpēs ībicum.

4 Et **venit** ad caulās ovium, quae sē offerēbant viantī.

Eratque ibi **spēlunca**, quam **ingressus** **est** Saūl, ut pūrgāret ventrem; porrō Dāvīd et **virī** eius in interiōre **parte** spēluncae latēbant.

5 Et dīxērunt **virī** Dāvīd ad eum: “ Ecce diēs, dē **quā** **locūtus** **est** Dominus ad tē: “Ego trādō tibi inimīcum tuum, ut faciās **eī** sīcut placuerit in oculīs tuīs” ”. Surrēxit ergō Dāvīd et praecīdit ōram **chlamydis** Saūl silenter.

6 Post haec cor Dāvīd percussit eum, eō quod **abscīdisset** ōram **chlamydis** Saūl,

7 dīxitque ad virōs suōs: “ Propitius mihi sit Dominus, nē faciam hanc rem dominō meō, chrīstō Dominī, ut mittam **manum** meam in eum, quoniam chrīstus Dominī **est** ”.

8 Et cohibuit Dāvīd virōs suōs sermōnibus et nōn permīsit eōs, ut cōnsurgerent in Saūl.

Porrō Saūl exsurgēns dē **spēluncā** pergēbat coeptō itinere.

9 Surrēxit autem et Dāvīd post eum et **ēgressus** dē **spēluncā** clāmāvit post tergum Saūl dīcēns: “ Domine mī rēx! ”. Et respexit Saūl post sē, et inclīnāns sē Dāvīd prōnus in terram adōrāvit

10 dīxitque ad Saūl: “ Quārē audīs verba hominum loquentium: “Dāvīd quaerit **malum** adversum tē?”.

11 Ecce hodiē vīdērunt oculī tuī quod trādiderit tē Dominus hodiē in manū **meā** in **spēluncā**; et dictum **est** mihi, ut **occīderem** tē, sed pepercit tibi oculus meus. Dīxī enim: Nōn extendam **manum** meam in dominum meum, quia chrīstus Dominī **est**

12 et pater meus. Quīn potius vidē et cognōsce ōram **chlamydis** tuae in manū **meā**, quoniam, cum praecīderem summitātem **chlamydis** tuae, nōluī **occīdere** tē. Animadverte et vidē quoniam nōn **est** in manū **meā** **malum** neque inīquitās, neque peccāvī in tē; tū autem **īnsidiāris** animae meae, ut auferās eam.

13 Iūdicet Dominus inter mē et tē et ulcīscātur mē Dominus ex tē; **manus** autem **mea** nōn sit in tē.

14 Sīcut et in prōverbiō antīquō dīcitur: “Ab impiīs ēgrediētur impietās”, **manus** ergō **mea** nōn sit in tē.

15 Quem sequitur rēx Isrāēl? Quem **persequeris**? **Canem** mortuum et pūlicem ūnum.

16 Sit Dominus iūdex et iūdicet inter mē et tē et videat et dīiūdicet causam meam et ēruat mē dē manū **tuā** ”.

17 Cum autem complēsset Dāvīd loquēns sermōnēs huiuscemodī ad Saūl, dīxit Saūl: “ Numquid vōx haec **tua** **est**, fīlī mī Dāvīd? ”. Et **levāvit** Saūl **vōcem** suam et flēvit.

18 Dīxitque ad Dāvīd: “ Iūstior tū **es** quam ego; tū enim tribuistī mihi **bona**, ego autem reddidī tibi **mala**.

19 Et tū indicāstī hodiē, quae **fēcerīs** mihi **bona**, quōmodo trādiderit mē Dominus in manū **tuā**, et nōn **occīderīs** mē.

20 **Quis** enim, cum invēnerit inimīcum suum, dīmittet eum in **viā** **bonā**? Sed Dominus reddat tibi vicissitūdinem hanc, prō eō quod hodiē operātus **es** in mē.

21 Et nunc, quia sciō quod **certissimē** rēgnātūrus sīs et habitūrus in manū **tuā** rēgnum Isrāēl,

22 **iūrā** mihi in Dominō, nē dēleās sēmen meum post mē neque auferās **nōmen** meum dē domō patris meī ”.

23 Et iūrāvit Dāvīd **Saulī**. Abiit ergō Saūl in domum suam, et Dāvīd et **virī** eius ascendērunt ad praesidium.

25

1 Mortuus **est** autem Samuel; et **congregātus** **est** ūniversus Isrāēl, et plānxērunt eum et sepeliērunt eum in domō **suā** in Ramā.

Cōnsurgēnsque Dāvīd dēscendit in dēsertum Maon.

2 Erat autem vir quispiam in sōlitūdine Maon, et possessiō eius in Carmel; et homō ille magnus nimis; erantque **eī** ovēs tria **mīlia** et mīlle caprae. Et **accidit** ut tondēret gregem suum in Carmel.

3 **Nōmen** autem **virī** illīus erat Nabal et **nōmen** uxōris eius Abigail. Eratque mulier **illa** **prūdentissima** et **speciōsa**; porrō vir eius dūrus et mōribus **malīs**; erat autem dē genere Chaleb.

4 Cum ergō audīsset Dāvīd in dēsertō quod tondēret Nabal gregem suum,

5 mīsit decem iuvenēs et dīxit eīs: “ Ascendite in Carmel et veniētis ad Nabal et salūtābitis eum ex nōmine meō **pācificē**

6 et **dicētis** frātrī meō: “Et tibi pāx et domuī tuae pāx et omnibus, quaecumque habēs, sit pāx!

7 Et nunc audīvī quod tōnsōrēs **essent** apud tē. Pāstōrēs autem tuī erant nōbīscum in dēsertō; numquam eīs molestī fuimus, nec aliquandō dēfuit eīs quidquam dē grege omnī tempore, quō fuērunt nōbīscum in Carmel.

8 Interrogā puerōs tuōs, et indicābunt tibi. Nunc ergō inveniant puerī istī grātiam in oculīs tuīs, in **diē** enim **bona** **vēnimus**; quodcumque invēnerit **manus** **tua**, dā servīs tuīs et fīliō tuō Dāvīd” ”.

9 Cumque vēnissent puerī Dāvīd, locūtī sunt ad Nabal omnia verba haec ex nōmine Dāvīd et siluērunt.

10 Respondēns autem Nabal puerīs Dāvīd ait: “ **Quis** **est** Dāvīd, et **quis** **est** fīlius Isāī? Hodiē incrēvērunt servī, quī fugiunt dominōs suōs.

11 Tollam ergō pānēs meōs et aquās meās et carnēs pecorum, quae **occīdī**, tōnsōribus meīs et dabō **virīs**, quōs nesciō unde sint? ”.

12 Regressī sunt itaque puerī Dāvīd per viam suam et reversī vēnērunt et nūntiāvērunt **eī** omnia verba haec.

13 Tunc Dāvīd ait **virīs** **suīs**: “ Accingātur ūnusquisque gladiō suō! ”. Et accīnctī sunt singulī gladiō suō, accīnctusque **est** et Dāvīd ēnse suō, et secūtī sunt Dāvīd quasi quadringentī **virī**; porrō **ducentī** remānsērunt ad sarcinās.

14 Abigail autem uxōrī Nabal nūntiāvit ūnus dē puerīs **suīs** dīcēns: “ Ecce mīsit Dāvīd nūntiōs dē dēsertō, ut benedīcerent dominō nostrō, sed āversātus **est** eōs.

15 Hominēs istī bonī **satis** fuērunt nōbīs et nōn molestī; nec quidquam aliquandō periit omnī tempore, quō sumus conversātī cum eīs in dēsertō.

16 Prō mūrō erant nōbīs tam in nocte quam in **diē** omnibus diēbus, quibus **pavīmus** apud eōs gregēs.

17 Quam ob rem cōnsīderā et recōgitā quid faciās, quoniam **malum** dēcrētum **est** adversus dominum nostrum et adversus domum eius ūniversam. Et ipse fīlius Belial **est**, **ita** ut nēmō **eī** possit loquī ”.

18 Festīnāvit igitur Abigail et tulit ducentōs pānēs et duōs utrēs vīnī et quīnque arietēs coctōs et quīnque **sata** frūmentī tostī et centum ligātūrās ūvae passae et ducentās massās cāricārum et imposuit super asinōs.

19 Dīxitque puerīs **suīs**: “ Praecēdite mē, ecce ego post tergum sequar vōs ”. **Virō** autem suō Nabal nōn indicāvit.

20 Cum ergō ascendisset asinum et dēscenderet in tegmine **montis**, Dāvīd et **virī** eius dēscendēbant in occursum eius; quibus et **illa** occurrit.

21 Et aiēbat Dāvīd: “ **Vēre** frūstrā servāvī omnia, quae huius erant in dēsertō, et nōn periit quidquam dē cūnctīs, quae ad eum pertinēbant; et reddidit mihi **mālum** prō bonō.

22 Haec faciat Deus inimīcīs Dāvīd et haec addat, sī relīquerō dē omnibus, quae ad eum pertinent, usque **māne** quidquid masculīnī **sexūs** ”.

23 Cum autem vīdisset Abigail Dāvīd, festīnāvit et dēscendit dē asinō et prōcidit **cōram** Dāvīd super faciem suam et adōrāvit super terram.

24 Et **cecidit** ad **pedēs** eius et dīxit: “ In mē sit, domine mī, haec inīquitās; loquātur, obsecrō, **ancilla** **tua** in auribus tuīs, et audī verba famulae tuae.

25 Nē pōnat, ōrō, dominus meus cor suum super **virum** istum inīquum Nabal, quia secundum **nōmen** suum stultus **est**, et **est** **stultitia** cum eō; ego autem **ancilla** **tua** nōn vīdī puerōs dominī meī, quōs mīsistī.

26 Nunc ergō, domine mī, vīvit Dominus, et vīvit **anima** **tua**, quia Dominus prohibuit tē, nē venīrēs in sanguine et salvārēs tē manū **tuā**; et nunc fīant sīcut Nabal inimīcī tuī et quī quaerunt dominō meō **mālum**.

27 Quāpropter suscipe benedictiōnem hanc, quam attulit **ancilla** **tua** dominō meō, et dā puerīs, quī sequuntur dominum meum.

28 Aufer inīquitātem famulae tuae. Faciēns enim faciet Dominus dominō meō domum fidēlem, quia **proelia** Dominī dominus meus proeliātur; **malitia** ergō nōn inveniātur in tē omnibus diēbus vītae tuae.

29 Sī enim surrēxerit aliquandō homō persequēns tē et quaerēns animam tuam, erit **anima** dominī meī **cūstōdīta** in fasciculō vītae apud Dominum Deum tuum; sed inimīcōrum tuōrum animam ipse iaciat in impetū et circulō fundae.

30 Cum ergō fēcerit Dominus dominō meō omnia, quae **locūtus** **est**, **bona** dē tē et cōnstituerit tē ducem super Isrāēl,

31 nōn erit tibi **hoc** in singultum et in scrūpulum **cordis** dominō meō, quod **effūderīs** sanguinem innoxium et ipse tē ultus **fuerīs**; et cum benefēcerit Dominus dominō meō, recordāberis ancillae tuae ”.

32 Et ait Dāvīd ad Abigail: “ Benedictus Dominus, Deus Isrāēl, quī mīsit tē hodiē in occursum meum. Et **benedicta** **prūdentia** **tua**,

33 et **benedicta** tū, quae prohibuistī mē hodiē, nē īrem ad sanguinem et ulcīscerer mē manū **meā**.

34 Aliōquīn, vīvit Dominus, Deus Isrāēl, quī prohibuit mē **mālum** facere tibi, **nisi** **cito** vēnissēs in occursum mihi, nōn remānsisset Nabal usque ad lūcem mātūtīnam quidquid masculīnī **sexūs** ”.

35 Suscēpit ergō Dāvīd dē manū eius omnia, quae attulerat **eī**, dīxitque **eī**: “ **Vade** **pācificē** in domum tuam. Ecce audīvī **vōcem** tuam et honōrāvī faciem tuam ”.

36 **Venit** autem Abigail ad Nabal; et ecce erat **eī** convīvium in domō eius quasi convīvium **rēgis**, et cor Nabal iūcundum; erat enim ēbrius nimis. Et nōn indicāvit **eī** verbum pusillum aut grande usque in **māne**.

37 Dīlūculō autem, cum dīgessisset vīnum Nabal, haec indicāvit **eī** uxor **sua**; et ēmortuum **est** cor eius intrīnsecus, et **factus** **est** quasi **lapis**.

38 Cumque pertrānsīssent decem diēs, percussit Dominus Nabal, et mortuus **est**.

39 Quod cum audīsset Dāvīd mortuum Nabal, ait: “ Benedictus Dominus, quī iūdicāvit causam opprobriī meī dē manū Nabal et servum suum cūstōdīvit ā **malō** et malitiam Nabal reddidit Dominus in caput eius ”.

Mīsit ergō Dāvīd et **locūtus** **est** ad Abigail, ut sūmeret eam sibi in uxōrem.

40 Et vēnērunt puerī Dāvīd ad Abigail in Carmel et locūtī sunt ad eam dīcentēs: “ Dāvīd mīsit nōs ad tē, ut accipiat tē sibi in uxōrem ”.

41 Quae cōnsurgēns adōrāvit **prōna** in terram et ait: “ Ecce **famula** **tua** sit in ancillam, ut lavet **pedēs** servōrum dominī meī ”.

42 Et festīnāvit et surrēxit Abigail et ascendit super asinum, et quīnque puellae iērunt cum **eā** pedisequae eius; et **secūta** **est** nūntiōs Dāvīd et **facta** **est** illī uxor.

43 Sed et Achinoam accēpit Dāvīd dē Iezrahel, et fuit **utraque** uxor eius.

44 Saūl autem **dedit** Michol fīliam suam uxōrem Dāvīd Phaltī fīliō Lais, quī erat dē Gallim.

26

1 Et vēnērunt Ziphaēī ad Saūl in Gabaā dīcentēs: “ Ecce Dāvīd absconditus **est** in colle Hachila, quae **est** ex adversō sōlitūdinis ”.

2 Et surrēxit Saūl et dēscendit in dēsertum Ziph, et cum eō tria **mīlia** **virōrum** dē ēlēctīs Isrāēl, ut quaereret Dāvīd in dēsertō Ziph.

3 Et castramētātus **est** Saūl in colle Hachila, quae erat ex adversō sōlitūdinis in **viā**. Dāvīd autem habitābat in dēsertō; vidēns autem quod vēnisset Saūl post sē in dēsertum,

4 mīsit explōrātōrēs et didicit quod illūc vēnisset **certissimē**.

5 Et surrēxit Dāvīd et **venit** ad locum, ubi erat Saūl. Cumque vīdisset locum, in quō dormiēbat Saūl et Abner fīlius Ner prīnceps mīlitiae eius, Saūlem dormientem in carrāgine et reliquum vulgus per circuitum eius,

6 ait Dāvīd ad Achimelech Hetthaeum et Abisāī fīlium Sarviae frātrem Ioab dīcēns: “ **Quis** dēscendet mēcum ad Saūl in **castra**? ”. Dīxitque Abisai: “ Ego dēscendam tēcum ”.

7 Vēnērunt ergō Dāvīd et Abisāī ad **populum** nocte et invēnērunt Saūl iacentem et dormientem in carrāgine et hastam fīxam in **terrā** ad caput eius, Abner autem et **populum** dormientēs in circuitū eius.

8 Dīxitque Abisai ad Dāvīd: “ Conclūsit Deus hodiē inimīcum tuum in **manūs** tuās; nunc ergō perfodiam eum **lanceā** in **terrā** semel, et secundō opus nōn erit ”.

9 Et dīxit Dāvīd ad Abisāī: “ Nē interficiās eum; **quis** enim extendit **manum** suam in chrīstum Dominī et innocēns erit? ”.

10 Et dīxit Dāvīd: “ Vīvit Dominus quia Dominus percutiet eum, aut diēs eius veniet, ut moriātur, aut in proelium dēscendēns perībit.

11 Propitius mihi sit Dominus, nē extendam **manum** meam in chrīstum Dominī. Nunc igitur tolle hastam, quae **est** ad caput eius, et scyphum aquae, et abeāmus ”.

12 Tulit ergō Dāvīd hastam et scyphum aquae, quī erat ad caput Saūl, et abiērunt; et nōn erat quisquam, quī vidēret et intellegeret et vigilāret, sed omnēs dormiēbant, quia sopor Dominī irruerat super eōs.

13 Cumque trānsīsset Dāvīd ex adversō et stetisset in vertice **montis** dē **longē**, et **esset** grande intervāllum inter eōs,

14 clāmāvit Dāvīd ad **populum** et ad Abner fīlium Ner dīcēns: “ **Nōnne** respondēbis, Abner? ”. Et respondēns Abner ait: “ **Quis** **es** tū? Clāmāstī ad rēgem! ”.

15 Et ait Dāvīd ad Abner: “ Numquid nōn vir tū **es**? Et **quis** **alius** **similis** tuī in Isrāēl? Quārē ergō nōn cūstōdīstī dominum tuum rēgem? **Ingressus** **est** enim ūnus dē **turbā**, ut interficeret rēgem dominum tuum.

16 Nōn **est** bonum **hoc**, quod fēcistī. Vīvit Dominus quoniam fīliī **mortis** **estis** vōs, quī nōn cūstōdīstis dominum vestrum, chrīstum Dominī. Nunc ergō vidē, ubi sit **hasta** **rēgis** et ubi scyphus aquae, quī erat ad caput eius ”.

17 Cognōvit autem Saūl **vōcem** Dāvīd et dīxit: “ Num vōx **tua** haec **est**, fīlī mī Dāvīd? ”. Et ait Dāvīd: “ Vōx **mea**, domine mī rēx ”.

18 Et ait: “ Quam ob causam dominus meus persequitur servum suum? Quid fēcī? Aut quod **est** in manū **meā** **mālum**?

19 Nunc ergō audiat, ōrō, dominus meus rēx verba servī **suī**: Sī Dominus incitat tē adversum mē, odōrētur sacrificium; sī autem fīliī hominum, maledictī sint in cōnspectū Dominī, quia ēiēcērunt mē hodiē, ut nōn habitem in **hērēditāte** Dominī dīcentēs: “**Vade**, servī dīīs aliēnīs”.

20 Et nunc nōn effundātur sanguis meus in **terrā** **longē** ā faciē Dominī; quia **ēgressus** **est** rēx Isrāēl, ut quaerat pūlicem ūnum, sīcut persequitur **quis** perdīcem in montibus ”.

21 Et ait Saūl: “ Peccāvī. **Revertere**, fīlī mī Dāvīd; nēquāquam enim **ultrā** malefaciam tibi, eō quod **pretiōsa** fuerit **anima** **mea** in oculīs tuīs hodiē; **appāret** quod **stultē** ēgerim et errāverim multum nimis ”.

22 Et respondēns Dāvīd ait: “ Ecce **hasta** **rēgis**; trānseat ūnus dē puerīs et tollat eam.

23 Dominus autem retribuet ūnīcuique secundum iūstitiam suam et fidem; trādidit enim tē Dominus hodiē in manū **meā**, et nōluī **extendere** **manum** meam in chrīstum Dominī.

24 Et sīcut **magnificāta** **est** **anima** **tua** hodiē in oculīs meīs, sīc magnificētur **anima** **mea** in oculīs Dominī, et **libēret** mē dē omnī **angustiā** ”.

25 Ait ergō Saūl ad Dāvīd: “ Benedictus tū, fīlī mī Dāvīd; et quidem faciēns faciēs et potēns **poteris** ”. Abiit autem Dāvīd in viam suam, et Saūl reversus **est** in locum suum.

27

1 Et ait Dāvīd in **corde** suō: “ Aliquandō **incīdam** in ūnō **diē** in manū Saūl; **nōnne** melius **est** ut fugiam et salver in **terrā** Philisthinōrum, ut dēspēret Saūl cessetque mē **quaerere** in cūnctīs fīnibus Isrāēl? Fugiam ergō **manūs** eius ”.

2 Et surrēxit Dāvīd et abiit ipse et sēscentī **virī** cum eō ad Achīs fīlium Maoch rēgem Geth.

3 Et habitāvit Dāvīd cum Achis in Geth ipse et **virī** eius ūnusquisque cum domō **suā**; Dāvīd et duae uxōrēs eius, Achinoam Iezrahelītēs et Abigail uxor Nabal dē Carmel.

4 Et nūntiātum **est** Saūl quod fūgisset Dāvīd in Geth, et nōn addidit **ultrā** ut quaereret eum.

5 Dīxit autem Dāvīd ad Achīs: “ Sī **invēnī** grātiam in oculīs tuīs, dētur mihi locus in **ūnā** urbium regiōnis huius, ut habitem ibi. Cūr enim **manet** servus tuus in cīvitāte **rēgis** tēcum? ”.

6 **Dēdit** itaque **eī** Achis in **diē** **illa** Siceleg; propter quam causam **facta** **est** Siceleg rēgum Iūdae usque in diem hanc.

7 Fuit autem numerus diērum, quibus habitāvit Dāvīd in regiōne Philisthinōrum, annus et quattuor mēnsēs.

8 Et ascendit Dāvīd et **virī** eius et agēbant **praedas** dē Gesūrī et dē Gerzī et dē Amalecitis; hae enim gentēs habitābant terram, quae **est** ā Tēlem in **viā** Sur et usque ad terram Aegyptī.

9 Et percutiēbat Dāvīd omnem terram nec relinquēbat vīventem **virum** et mulierem; tollēnsque ovēs et bovēs et asinōs et camēlōs et vestēs revertēbātur et veniēbat ad Achīs.

10 Dīcēbat autem **eī** Achis: “ In quem irruistis hodiē? ”. Respondēbatque Dāvīd: “ Contrā Nageb Iūdae vel contrā Nageb Ierameel vel contrā Nageb Cēnī ”.

11 **Virō** et mulierī nōn parcēbat Dāvīd nec addūcēbat in Geth dīcēns: “ Nē forte loquantur adversum nōs: “Haec fēcit Dāvīd” ”. Et **hoc** erat dēcrētum illī omnibus diēbus, quibus habitāvit in regiōne Philisthinōrum.

12 Crēdidit ergō Achis Dāvīd dīcēns: “ Valdē odiōsum sē fēcit **populō** suō Isrāēl; erit

igitur mihi servus sempiternus ”.





28

1 Factum **est** autem in diēbus illīs, congregāvērunt Philisthim agmina **sua**, ut praeparārentur ad bellum contrā Isrāēl. Dīxitque Achis ad Dāvīd: “ Sciēns nunc scītō quoniam mēcum ēgrediēris in castrīs tū et **virī** tuī ”.

2 Dīxitque Dāvīd ad Achīs: “ Ideō tū **quoque** sciēs, quae factūrus **est** servus tuus ”. Et ait Achis ad Dāvīd: “ Ideō cūstōdem **capitis** meī pōnam tē cūnctīs diēbus ”.

3 Samuel autem mortuus erat; plānxeratque eum **omnis** Isrāēl, et sepelierant eum in Ramā urbe **suā**. Et Saūl abstulerat magōs et hariolōs dē **terrā**.

4 Congregātīque sunt Philisthim et vēnērunt et castramētātī sunt in Sūnam. Congregāvit autem et Saūl ūniversum Isrāēl, et castramētātī sunt in Gelboe.

5 Et vīdit Saūl **castra** Philisthim et timuit, et expāvit cor eius nimis.

6 Cōnsuluitque Dominum, et nōn respondit **eī** neque per **somnia** neque per Urim neque per prophētās.

7 Dīxitque Saūl servīs **suīs**: “ Quaerite mihi mulierem habentem pȳthōnem, et vādam ad eam et scīscitābor per illam ”. Et dīxērunt servī eius ad eum: “ **Est** mulier habēns pȳthōnem in Endor ”.

8 Mūtāvit ergō habitum suum **vestītus**que **est** aliīs vestīmentīs et abiit ipse et duo **virī** cum eō; vēnēruntque ad mulierem nocte, et ait: “ **Dīvīnā** mihi in pȳthōne et suscitā mihi, quem dīxerō tibi ”.

9 Et ait mulier ad eum: “ Ecce tū nōstī, **quanta** fēcerit Saūl et quōmodo ērāserit magōs et hariolōs dē **terrā**; quārē ergō **īnsidiārīs** animae meae, ut **occīdar**? ”.

10 Et iūrāvit **eī** Saūl in Dominō dīcēns: “ Vīvit Dominus quia nōn veniet tibi quidquam **malī** propter hanc rem ”.

11 Dīxitque **eī** mulier: “ Quem suscitābō tibi? ”. Quī ait: “ Samuēlem suscitā mihi ”.

12 Cum autem vīdisset mulier Samuēlem, exclāmāvit vōce **magnā** et dīxit ad Saūl: “ Quārē imposuistī mihi? Tū **es** enim Saūl! ”.

13 Dīxitque **eī** rēx: “ Nōlī timēre. Quid vīdistī? ”. Et ait mulier ad Saūl: “ Hominem dīvīnum vīdī ascendentem dē **terrā** ”.

14 Dīxitque **eī**: “ **Quālīs** **est** **fōrma** eius? ”. Quae ait: “ Vir senex ascendit et ipse **amictus** **est** palliō ”. Intellēxit Saūl quod Samuel **esset** et inclīnāvit sē super faciem suam in **terrā** et adōrāvit.

15 Dīxit autem Samuel ad Saūl: “ Quārē inquiētāstī mē, ut suscitārer? ”. Et ait Saūl: “ Coartor nimis. Siquidem Philisthim pugnant adversum mē, et Deus recessit ā mē et exaudīre mē nōluit neque in manū prophētārum neque per **somnia**; vocāvī ergō tē, ut ostenderēs mihi quid faciam ”.

16 Et ait Samuel: “ Quid interrogās mē, cum Dominus recesserit ā tē et **factus** **est** adversārius tuus?

17 Fēcit enim Dominus, sīcut **locūtus** **est** in manū **meā**, et scidit rēgnum dē manū **tuā** et **dedit** illud proximō tuō Dāvīd,

18 quia nōn oboedīstī vōcī Dominī neque fēcistī īram furōris eius in Amalec. Idcircō quod **patēris**, fēcit tibi Dominus hodiē.

19 Et dabit Dominus etiam Isrāēl tēcum in manū Philisthim; crās autem tū et fīliī tuī mēcum eritis, sed et **castra** Isrāēl trādet Dominus in manū Philisthim ”.

20 Statimque Saūl **cecidit** porrēctus in terram; extimuerat enim verba Samuel, et rōbur nōn erat in eō, quia nōn comēderat pānem **tōtā** **diē** **illa** et **tōtā** nocte **illa**.

21 Accessit itaque mulier ad Saūl et vīdit quod conturbātus **esset** valdē; dīxitque ad eum: “ Ecce audīvit **ancillā** **tuā** **vōcem** tuam, et posuī animam meam in manū **meā** et oboedīvī sermōnibus tuīs, quōs **locūtus** **es** ad mē.

22 Nunc igitur audī et tū **vōcem** ancillae tuae, ut pōnam **cōram** tē buccellam **pānis**, et comedēns convalēscās, ut possīs iter facere ”.

23 Quī renuit et ait: “ Nōn comedam ”. Coēgērunt autem eum servī **suī** et mulier; et tandem, **audīta** vōce eōrum, surrēxit dē **terrā** et sēdit super **lectum**.

24 Mulier autem **illa** habēbat vitulum pascuālem in domō; et festīnāvit et **occīdit** eum, tollēnsque farīnam miscuit eam et coxit **azȳma**.

25 Et posuit ante Saūl et ante servōs eius. Quī cum comēdissent, surrēxērunt et abiērunt hāc **eadem** nocte.

29

1 **Congregāta** sunt ergō Philisthim **ūniversa** agmina in Aphec; sed et Isrāēl castramētātus **est** super fontem, quī erat in Iezrahel.

2 Et prīncipēs quidem Philisthim incēdēbant in centuriīs et mīlibus; Dāvīd autem et **virī** eius incēdēbant in novissimō agmine cum Achīs.

3 Dīxēruntque prīncipēs Philisthim: “ Quid sibi volunt Hebraeī istī? ”. Et ait Achis ad prīncipēs Philisthim: “ **Nōnne** iste **est** Dāvīd, quī fuit servus Saūl **rēgis** Isrāēl et **est** apud mē multīs diēbus vel annīs, et nōn **invēnī** in eō quidquam ex **diē**, **quā** **trānsfugit** ad mē, usque ad diem hanc? ”.

4 Īrātī sunt autem adversus eum prīncipēs Philisthim et dīxērunt **eī**: “ Revertātur vir iste et sedeat in locō suō, in quō cōnstituistī eum, et nōn dēscendat nōbīscum in proelium, nē fīat nōbīs adversārius, cum proeliārī **coeperīmus**. Quōmodo enim aliter plācāre poterit dominum suum **nisi** in capitibus hōrum **virōrum**?

5 **Nōnne** iste **est** Dāvīd, cui cantābant in chorīs dīcentēs: “Percussit Saūl **milia** **sua**, et Dāvīd decem **mīlia** **suā**”? ”.

6 Vocāvit ergō Achis Dāvīd et ait **eī**: “ Vīvit Dominus quia rēctus **es** tū, et bonus **est** in cōnspectū meō **exitus** tuus et **introitus** tuus mēcum in castrīs, et nōn **invēnī** in tē quidquam **malī** ex **diē**, **quā** vēnistī ad mē, usque ad diem hanc. Sed prīncipibus nōn **placēs**.

7 **Revertēre** ergō et **vāde** in pāce et nōn offendēs oculōs prīncipum Philisthim ”.

8 Dīxitque Dāvīd ad Achīs: “ Quid enim fēcī, et quid invēnistī in mē servō tuō ā **diē**, **quā** fuī in cōnspectū tuō, usque in diem hanc, ut nōn veniam et pugnem contrā inimīcōs dominī meī **rēgis**? ”.

9 Respondēns autem Achis **locūtus** **est** ad Dāvīd: “ Sciō quia bonus **es** tū in oculīs meīs sīcut angelus Deī; sed prīncipēs Philisthim dīxērunt: “Nōn ascendet nōbīscum in proelium”.

10 Igitur cōnsurge **manē**, tū et servī dominī tuī, quī vēnērunt tēcum, et, cum dē nocte **surrēxerītis** et coeperit **dīlūcēscere**, pergite ”.

11 Surrēxit itaque dē nocte Dāvīd ipse et **virī** eius, ut proficīscerentur **māne** et reverterentur ad terram Philisthim. Philisthim autem ascendērunt in Iezrahel.

30

1 Cumque vēnissent Dāvīd et **virī** eius in Siceleg **diē** **tertia**, Amalecitae impetum fēcerant contrā Nageb et contrā Siceleg et percusserant Siceleg et succenderant eam ignī;

2 et captīvās dūxerant mulierēs et omnēs in **eā** ā minimō usque ad magnum et nōn interfēcerant quemquam, sed sēcum dūxerant et pergēbant in itinere suō.

3 Cum ergō vēnisset Dāvīd et **virī** eius ad cīvitātem et invēnissent eam succēnsam ignī et uxōrēs suās et fīliōs suōs et fīliās ductās **esse** captīvās,

4 **levāvērunt** Dāvīd et **populus**, quī erat cum eō, **vōcēs** suās et plānxērunt, dōnec dēficerent in eīs lacrimae.

5 Siquidem et duae uxōrēs Dāvīd captīvae ductae fuerant, Achinoam Iezrahelītēs et Abigail uxor Nabal dē Carmel.

6 Et angustiātus **est** Dāvīd valdē; volēbat enim eum **populus** lapidāre, quia **amāra** erat **anima** ūnīuscuiusque **virī** super fīliīs **suīs** et fīliābus. Cōnfortātus **est** autem Dāvīd in Dominō Deō suō

7 et ait ad Abiathar sacerdōtem fīlium Achimelech: “ Applicā ad mē ephod ”. Et applicuit Abiathar ephod ad Dāvīd.

8 Et cōnsuluit Dāvīd Dominum dīcēns: “ Persequar latrunculōs hōs et comprehendam eōs an nōn? ”. Dīxitque **eī**: “ **Persequēre**; absque dubiō enim comprehendēs eōs et excutiēs praedam ”.

9 Abiit ergō Dāvīd ipse et sēscentī **virī**, quī erant cum eō, et vēnērunt usque ad torrentem Besor, et lassī quīdam substitērunt.

10 Persecūtus **est** autem Dāvīd ipse et quadringentī **virī**; et **reliquī** substitērunt: **ducentī**, quī lassī trānsīre nōn poterant torrentem Besor.

11 Et invēnērunt **virum** Aegyptium in agrō et addūxērunt eum ad Dāvīd; dedēruntque **eī** pānem, et **comēdit**, et dedērunt **eī** aquam **bibēre**,

12 sed et dedērunt **eī** fragmen massae cāricārum et duās ligātūrās ūvae passae. Quae cum comēdisset, reversus **est** **spīritus** eius; nōn enim comēderat pānem neque biberat aquam **tribus** diēbus et **tribus** noctibus.

13 Dīxit itaque **eī** Dāvīd: “ Cuius **es** tū vel unde? ”. Quī ait **eī**: “ Puer Aegyptius ego sum servus **virī** Amalecitae; dērelīquit autem mē dominus meus, quia aegrōtāre coepī **nūdius**tertius.

14 Siquidem nōs ērūpimus contrā Nageb Cherethī et contrā Nageb Iūdae et Nageb Chaleb et Siceleg succendimus ignī ”.

15 Dīxitque **eī** Dāvīd: “ **Pōtēs** mē **dūcere** ad istum cuneum? ”. Quī ait: “ **Iūra** mihi per Deum quod nōn **occīdās** mē et nōn trādās mē in manū dominī meī, et dūcam tē ad cuneum istum ”. Et iūrāvit **eī** Dāvīd.

16 Quī cum dūxisset eum, ecce illī discumbēbant super faciem ūniversae terrae comedentēs et bibentēs et fēstum celebrantēs prō **cūnctā** **praedā** et spoliīs, quae cēperant dē **terrā** Philisthim et dē **terrā** Iūdae.

17 Et percussit eōs Dāvīd **diē** **alterā** ā dīlūculō usque ad vesperam, et nōn ēvāsit ex eīs quisquam, **nisi** quadringentī **virī** adulēscentēs, quī ascenderant camēlōs et fūgerant.

18 Ēruit ergō Dāvīd omnia, quae cēperant Amalecitae, et duās uxōrēs suās ēruit.

19 Nec dēfuit quidquam ā parvō usque ad magnum tam dē fīliīs quam dē fīliābus et dē spoliīs, et, quaecumque rapuerant, omnia redūxit Dāvīd.

20 Cēpit ergō Dāvīd ūniversōs gregēs et **armenta**, et mināvērunt ante faciem eius possessiōnem hanc dīxēruntque: “ Haec **est** **praeda** Dāvīd ”.

21 **Venit** autem Dāvīd ad ducentōs virōs, quī lassī substiterant nec sequī potuerant Dāvīd, et **residēre** eōs iusserat in torrente Besor. Quī ēgressī sunt obviam Dāvīd et **populō**, quī erat cum eō. Accēdēns autem Dāvīd ad **populum** salūtāvit eōs **pācificē**.

22 Respondēnsque **omnis** vir pessimus et inīquus dē **virīs**, quī ierant cum Dāvīd, dīxit: “ Quia nōn vēnērunt nōbīscum, nōn dabimus eīs quidquam dē **praedā**, quam ēruimus; sed sufficiat ūnīcuique uxor **sua** et fīliī; quōs cum accēperint, recēdant ”.

23 Dīxit autem Dāvīd: “ Nōn sīc faciētis, frātrēs meī, dē hīs, quae trādidit Dominus nōbīs, et cūstōdīvit nōs et **dedit** latrunculōs, quī ērūperant adversum nōs, in manū **nostrā**;

24 nec audiet vōs quisquam super sermōne **hoc**; **aequa** enim pars erit **dēscendentīs** ad proelium et **remanentis** ad sarcinās, et similiter dīvident ”.

25 Et factum **est** **hoc** ex **diē** **illa** et deinceps cōnstitūtum ut praeceptum et quasi lēx in Isrāēl usque ad diem hanc.

26 **Venit** ergō Dāvīd in Siceleg et mīsit **dōna** dē **praedā** seniōribus Iūdae proximīs **suīs** dīcēns: “ Accipite benedictiōnem dē **praedā** hostium Dominī ”;

27 hīs, quī erant in Bethul et quī in Ramathnageb et quī in Iether

28 et quī in Aroer et quī in Sephamoth et quī in Esthēmō

29 et quī in Carmel et quī in urbibus Ierameēlī et quī in urbibus Cēnī

30 et quī in Hormā et quī in Borasān et quī in Athach

31 et quī in **Hebrōn** et reliquīs locīs, in quibus commorātus fuerat Dāvīd ipse et **virī** eius.

31

1 Philisthim autem pugnābant adversum Isrāēl; et fūgērunt **virī** Isrāēl ante faciem Philisthim et **cecidērunt** interfectī in monte Gelboē.

2 Irruēruntque Philisthim in Saūl et fīliōs eius et percussērunt **Ionathān** et Abinadab et Melchisua fīliōs Saūl.

3 **Tōtum**que pondus proeliī versum **est** in Saūl; et cōnsecūtī sunt eum **virī** arcū, et vulnerātus **est** vehementer ā sagittāriīs.

4 Dīxitque Saūl ad armigerum suum: “ Ēvāgīnā gladium tuum et percute mē, nē forte veniant incircumcīsī istī et cōnfodiant mē et illūdant mihi ”. Et nōluit armiger eius; erat enim nimiō timōre perterritus. Arripuit itaque Saūl gladium et irruit super eum.

5 Quod cum vīdisset armiger eius, vidēlicet quod mortuus **esset** Saūl, irruit etiam ipse super gladium suum et mortuus **est** cum eō.

6 Mortuus **est** ergō Saūl et trēs fīliī eius et armiger illīus et ūniversī **virī** eius in **diē** **illa** pariter.

7 Videntēs autem **virī** Isrāēl, quī erant trāns **vallem** et trāns Iordānem, quod fūgissent **virī** Isrāēlītae et quod mortuus **esset** Saūl et fīliī eius, relīquērunt cīvitātēs suās et fūgērunt. Vēnēruntque Philisthim et habitāvērunt ibi.

8 **Facta** autem **diē** **alterā**, vēnērunt Philisthim, ut spoliārent interfectōs, et invēnērunt Saūl et trēs fīliōs eius iacentēs in monte Gelboē.

9 Et praecīdērunt caput Saūl et exspoliāvērunt eum armīs, quae mīsērunt in terram Philisthinōrum per circuitum, ut annūntiārētur in templīs īdōlōrum suōrum et **populō**.

10 Et posuērunt **arma** eius in templō Astharoth, corpus vērō eius suspendērunt in mūrō Bethsān.

11 Quod cum audīssent habitātōrēs Iabēs Galaad, quaecumque fēcerant Philisthim Saūl,

12 surrēxērunt omnēs **virī** fortissimī et ambulāvērunt **tōtā** nocte et tulērunt cadāver Saūl et cadāvera fīliōrum eius dē mūrō Bethsān; vēnēruntque Iabēs et combussērunt **ea** ibi.

13 Et tulērunt ossa eōrum et sepeliērunt sub myrīcē in Iabēs et ieiūnāvērunt septem diēbus.

