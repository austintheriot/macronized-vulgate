# **LIBER** PRĪMUS MACCABAEORUM

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16)

## 1

1 Et factum **est**, postquam percussit Alexander Philippī Macedō, quī prius rēgnāvit in **Graeciā**, **ēgressus** dē **terrā** Cetthim, **Darīum** rēgem Persārum et Mēdōrum,

2 cōnstituit **proelia** **multa** et obtinuit mūnītiōnēs et interfēcit **rēgēs** terrae;

3 et pertransiit usque ad fīnēs terrae et accēpit **spolia** multitūdinis gentium, et siluit **terra** in cōnspectū eius, et exaltātum **est** et ēlevātum **est** cor eius.

4 Et congregāvit virtūtem fortem nimis et obtinuit regiōnēs gentium et tyrannōs, et factī sunt illī in tribūtum.

5 Et post haec **dēcidit** in **lectum** et cognōvit quia morerētur;

6 et vocāvit puerōs suōs nōbilēs, quī sēcum erant nūtrītī ā iuventūte, et dīvīsit illīs rēgnum suum, cum adhūc vīveret.

7 Et rēgnāvit Alexander annīs duodecim et mortuus **est**.

8 Et obtinuērunt puerī eius rēgnum, ūnusquisque in locō suō;

9 et imposuērunt omnēs sibi **diadēmata** post mortem eius, et fīliī eōrum post eōs annīs multīs. Et **multiplicāta** sunt **mala** in **terrā**.

10 Et exiit ex eīs rādīx peccātrīx, Antiochus Epiphanēs fīlius Antiochī **rēgis**, quī fuerat Rōmae obses, et rēgnāvit in annō centēsimō trīcēsimō septimō rēgnī Graecōrum.

11 In diēbus illīs exiērunt ex Isrāēl fīliī inīquī et suāsērunt multīs dīcentēs: ”Eāmus et dispōnāmus testāmentum cum gentibus, quae circā nōs sunt, quia, ex quō recessimus ab eīs, invēnērunt nōs **multa** **mala**”.

12 Et bonus **vīsus** **est** sermō in oculīs eōrum;

13 et dēstināvērunt aliquī dē **populō** et abiērunt ad rēgem, et **dedit** illīs potestātem, ut facerent iūstitiās gentium.

14 Et aedificāvērunt gymnasium in Hierosolymīs secundum **lēgēs** nātiōnum;

15 et fēcērunt sibi **praepūtia** et recessērunt ā testāmentō sānctō et iūnctī sunt nātiōnibus et vēnumdatī sunt, ut facerent **mālum**.

16 Et parātum **est** rēgnum in cōnspectū Antiochī, et coepit rēgnāre in **terrā** Aegyptī, ut rēgnāret super duo **rēgna**.

17 Et intrāvit in Aegyptum in multitūdine gravī, in curribus et **elephantīs** et equitibus et nāvium multitūdine;

18 et cōnstituit bellum adversus Ptolemaeum rēgem Aegyptī, et veritus **est** Ptolemaeus ā faciē eius et **fūgit**, et **cecidērunt** vulnerātī multī.

19 Et comprehendērunt cīvitātēs mūnītās in **terrā** Aegyptī, et accēpit **spolia** terrae Aegyptī.

20 Et reversus **est** Antiochus, postquam percussit Aegyptum in centēsimō et quadrāgēsimō tertiō annō, et ascendit ad Isrāēl et ad Hierosolyma in multitūdine gravī

21 et intrāvit in sānctificātiōnem cum **superbiā** et accēpit altāre aureum et candēlābrum lūminis et **ūniversa** vāsa eius

22 et mēnsam prōpositiōnis et lībātōria et phialās et paterās aureās et vēlum et corōnās et ōrnāmentum aureum, quod in faciē templī erat; et comminuit omnia.

23 Et accēpit argentum et aurum et vāsa concupiscibilia et accēpit thēsaurōs occultōs, quōs **invēnit**;

24 et, sublātīs omnibus, abiit in terram suam et fēcit caedem hominum et **locūtus** **est** **superbiā** **magnā**.

25 Et **factus** **est** **plānctus** magnus in Isrāēl et in omnī locō eōrum;

26 et ingemuērunt prīncipēs et seniōrēs, virginēs et iuvenēs īnfirmātī sunt, et speciōsitās mulierum **immūtāta** **est**,

27 **omnis** marītus sūmpsit lāmentum, et, quae sedēbat in torō marītālī, lūgēbat;

28 et **commōta** **est** **terra** super habitantēs in **eā**, et **ūniversa** **domus** Iācōb induit cōnfūsiōnem.

29 Et post duōs annōs diērum mīsit rēx prīncipem tribūtōrum in cīvitātēs Iūdae et **venit** Ierusālem cum **turbā** **magnā**;

30 et **locūtus** **est** ad eōs verba **pācifica** in dolō, et crēdidērunt **eī**. Et irruit super cīvitātem **repente** et percussit eam **plāga** **magna** et perdidit **populum** multum ex Isrāēl.

31 Et accēpit **spolia** cīvitātis et succendit eam igne et dēstrūxit domōs eius et mūrōs eius in circuitū;

32 et captīvās dūxērunt mulierēs et nātōs et pecora possēdērunt.

33 Et aedificāvērunt cīvitātem Dāvīd mūrō magnō et firmō et turribus firmīs; et **facta** **est** illīs in arcem.

34 Et posuērunt **illīc** gentem peccātrīcem, virōs inīquōs, et convaluērunt in **eā**;

35 et posuērunt **arma** et **ēscās** et, **congregātīs** spoliīs Ierusālem, reposuērunt **illīc**; et factī sunt in laqueum magnum.

36 Et factum **est** **hoc** ad īnsidiās sānctificātiōnī et in diabolum **malum** in Isrāēl semper;

37 et effūdērunt sanguinem innocentem per circuitum sānctificātiōnis et contāmināvērunt sānctificātiōnem.

38 Et fūgērunt habitātōrēs Ierusālem propter eōs, et **facta** **est** habitātiō exterōrum, et **facta** **est** **extera** sēminī suō; et **nātī** eius relīquērunt eam.

39 Sānctificātiō eius **dēsōlāta** **est** sīcut sōlitūdō, diēs fēstī eius conversī sunt in lūctum, sabbata eius in opprobrium, honor eius in nihilum.

40 Secundum glōriam eius **multiplicāta** **est** **ignōminia** eius, et sublīmitās eius **conversa** **est** in lūctum.

41 Et scrīpsit rēx Antiochus omnī rēgnō suō, ut **essent** ūniversī **populus** ūnus,

42 et relinqueret ūnusquisque lēgem suam. Et recēpērunt omnēs gentēs secundum verbum **rēgis** Antiochī;

43 et multī ex Isrāēl cōnsēnsērunt cultuī eius et sacrificāvērunt īdōlīs et coinquināvērunt sabbatum.

44 Et mīsit rēx librōs per **manūs** nūntiōrum in Ierusālem et in cīvitātēs Iūdae, ut sequerentur **lēgēs** gentium terrae,

45 et prohibēre holocausta et sacrificia et plācātiōnēs fierī in templō Deī et contāmināre sabbata et diēs sollemnēs

46 et **polluere** **sāncta** et sānctōs,

47 **īnstruere** **ārās** et templa et īdōla et immolāre **porcīnā** et pecora commūnia

48 et **relinquere** fīliōs suōs incircumcīsōs et **polluere** animās eōrum in omnī immundō et abōminātiōne,

49 **ita** ut oblīvīscerentur lēgem et immūtārent omnēs iūstificātiōnēs;

50 et, quīcumque nōn fēcerit secundum verbum **rēgis** Antiochī, moriētur.

51 Secundum omnia verba haec scrīpsit omnī rēgnō suō et praeposuit cōnsīderātōrēs super omnem **populum** et mandāvit cīvitātibus Iūdae immolāre per cīvitātem et cīvitātem.

52 Et congregātī sunt multī dē **populō** ad eōs, omnēs, quī dērelīquerant lēgem Dominī, et fēcērunt **mala** in **terrā**;

53 et posuērunt Isrāēl in **abditīs** et in **absconditīs** fugitīvōrum locīs.

54 **Dīē** **quīnta** **decima** **mēnsis** Casleu, quīntō et quadrāgēsimō et centēsimō annō, aedificāvit abōminātiōnem dēsōlātiōnis super altāre; et per cīvitātēs Iūdae in circuitū aedificāvērunt **ārās**

55 et ante iānuās domōrum et in **platēīs** sacrificābant.

56 Et librōs **lēgis**, quōs invēnērunt, combussērunt igne scindentēs eōs;

57 et ubicumque inveniēbātur apud aliquem **liber** testāmentī, et sī **quis** cōnsentiēbat **legī**, cōnstitūtiō **rēgis** interficiēbat eum.

58 In virtūte **suā** faciēbant haec Israēlī, omnibus, quī inveniēbantur in omnī **mēnse** et **mēnse** in cīvitātibus.

59 Et **quīntā** et **vīcēsimā** **diē** **mēnsīs** sacrificābant super āram, quae erat super altāre;

60 et mulierēs, quae circumcīderant fīliōs suōs, interficiēbant secundum iussum

61 — et suspendēbant īnfantēs ā cervīcibus eōrum — et domōs eōrum et eōs, quī circumcīderant illōs.

62 Et multī in Isrāēl obtinuērunt et cōnfortātī sunt apud sē, ut nōn mandūcārent **immunda**,

63 et ēlēgērunt **morī**, ut nōn polluerentur ēscīs et nōn prōfānārent testāmentum sānctum, et moriēbantur.

64 Et **facta** **est** **īra** **magna** super Isrāēl valdē.

## 2

1 In diēbus illīs surrēxit Matthathīās fīlius **Iōannis** fīliī Simeōnis sacerdōs ex fīliīs Ioarib ab Ierusālem et cōnsēdit in **Modīn**.

2 Et habēbat fīliōs quīnque: Iōannem, quī cognōminābātur Gaddis,

3 et Simōnem, quī vocābātur Thasī,

4 et Iūdam, quī vocābātur Maccabaeus,

5 et Eleazārum, quī vocābātur **Abarān**, et **Ionathān**, quī vocābātur Apphus.

6 Et vīdit blasphēmiās, quae fīēbant in **Iūdā** et in Ierusālem,

7 et dīxit: ”Vae mihi! Ut quid **nātus** sum **vidēre** contrītiōnem **populī** meī et contrītiōnem cīvitātis sānctae? Et sēdērunt **illīc**, cum darētur **ea** in manibus inimīcōrum, sānctificātiō in manū extrāneōrum.

8 Factum **est** templum eius sīcut homō **ignōbilis**,

9 vāsa glōriae eius **captīva** **abducta** sunt, trucīdātī sunt parvulī eius in **platēīs** eius, iuvenēs eius in gladiō inimīcōrum.

10 Quae gēns nōn hērēditāvit rēgnum eius et nōn obtinuit **spolia** eius?

11 **Omnīs** **ōrnātūs** eius ablātus **est**; quae erat **lībera**, **facta** **est** **ancilla**.

12 Et ecce **sāncta** **nostra** et pulchritūdō **nostra** et **glōria** **nostra** **dēsōlāta** **est**, et polluērunt **ea** gentēs.

13 Ut quid nōbīs adhūc **vīta**?”.

14 Et scidit vestīmenta **sua** Matthathīās et fīliī eius et operuērunt sē ciliciīs et plānxērunt valdē.

15 Et vēnērunt, quī ex **rēge** compellēbant discessiōnem, in cīvitātem **Modīn**, ut sacrificārent.

16 Et multī dē Isrāēl accessērunt ad eōs, et Matthathiās et fīliī eius congregātī sunt.

17 Et respondērunt, quī missī erant ā **rēge**, et dīxērunt Matthathiae: ”Prīnceps et **nōbilis** et magnus **es** in hāc cīvitāte et cōnfirmātus fīliīs et frātribus.

18 Nunc accēde prīmus et fac iussum **rēgis**, sīcut fēcērunt omnēs gentēs et **virī** Iūdae et quī remānsērunt in Ierusālem, et **eris** tū et fīliī tuī inter amīcōs **rēgis** et tū et fīliī tuī glōrificābiminī et argentō et aurō et mūneribus multīs”.

19 Et respondit Matthathīās et dīxit **magnā** vōce: ”Etsī omnēs gentēs, quae in domō rēgnī sunt, **rēgī** oboediunt, ut discēdat ūnusquisque ab officiō patrum suōrum, et cōnsentiunt **mandātīs** eius,

20 et ego et fīliī meī et frātrēs meī ībimus in testāmentō patrum nostrōrum.

21 Propitius sit nōbīs Dominus, nē dērelinquāmus lēgem et iūstificātiōnēs.

22 Nōn audiēmus verba **rēgis**, ut praetereāmus officium nostrum **dextrā** vel **sinistrā**”.

23 Et, ut cessāvit loquī verba haec, accessit quīdam Iūdaeus in omnium oculīs sacrificāre super āram in **Modīn** secundum iussum **rēgis**.

24 Et vīdit Matthathīās et zēlātus **est**, et contremuērunt **rēnēs** eius; et attulit īram secundum iūdicium et īnsiliēns trucīdāvit eum super āram.

25 Et **virum** **rēgis**, quī cōgēbat immolāre, **occīdit** in ipsō tempore et āram dēstrūxit;

26 et zēlātus **est** lēgem, sīcut fēcit Phineēs Zambrī fīliō Salom.

27 Et exclāmāvit Matthathīās vōce **magnā** in cīvitāte dīcēns: ”**Omnis**, quī zēlum habet **lēgis** statuēns testāmentum, exeat post mē”.

28 Et **fūgit** ipse et fīliī eius in montēs, et relīquērunt quaecumque habēbant in cīvitāte.

29 Tunc dēscendērunt multī quaerentēs iūstitiam et iūdicium in dēsertum, ut sedērent ibi,

30 ipsī et fīliī eōrum et mulierēs eōrum et pecora eōrum, quoniam indūrāverant super eōs **mala**.

31 Et renūntiātum **est** **virīs** **rēgis** et exercituī, quī erat in Ierusalem cīvitāte Dāvīd, quoniam dēscendērunt **virī** quīdam, quī dissipāverant mandātum **rēgis**, in **loca** **occultā** in dēsertō.

32 Et cucurrērunt post illōs multī, et dēprehendentēs eōs applicāvērunt contrā eōs et cōnstituērunt adversus eōs proelium in **diē** sabbatōrum

33 et dīxērunt ad eōs: ”Usque **hoc** nunc! **Exīte** et facite secundum verbum **rēgis** et vīvētis”.

34 Et dīxērunt: ”Nōn exībimus neque faciēmus verbum **rēgis**, ut polluāmus diem sabbatōrum”.

35 Et concitāvērunt adversus eōs proelium.

36 Et nōn respondērunt eīs nec lapidem mīsērunt in eōs nec oppīlāvērunt **loca** **occulta**

37 dīcentēs: ”Moriāmur omnēs in simplicitāte **nostrā**, et testēs erunt super nōs caelum et **terra** quod **iniūstē** **perditis** nōs”.

38 Et īnsurrēxērunt in eōs in bellō sabbatīs; et mortuī sunt ipsī et uxōrēs eōrum et fīliī eōrum et pecora eōrum usque ad mīlle animās hominum.

39 Et cognōvit Matthathiās et **amīcī** eius et lūctum habuērunt super eōs valdē;

40 et dīxit vir proximō suō: ”Sī omnēs **fēcerīmus**, sīcut frātrēs nostrī fēcērunt, et nōn **pugnāverimus** adversus gentēs prō animābus nostrīs et iūstificātiōnibus nostrīs, nunc citius disperdent nōs ā **terrā**”.

41 Et cōgitāvērunt in **diē** **illā** dīcentēs: ”**Omnis** homō, quīcumque vēnerit ad nōs in bellō **diē** sabbatōrum, pugnēmus adversus eum et nōn moriēmur omnēs, sīcut mortuī sunt frātrēs nostrī in occultīs”.

42 Tunc **congregāta** **est** ad eōs **synagōga** Asidaēōrum **fortīs** vīribus ex Isrāēl, **omnis** voluntārius in **lēge**;

43 et omnēs, quī fugiēbant ā **malīs**, additī sunt ad eōs et factī sunt illīs ad firmāmentum.

44 Et cōnstituērunt **exercitum** et percussērunt peccātōrēs in **īrā** **suā** et virōs inīquōs in indignātiōne **suā**; et cēterī fūgērunt ad nātiōnēs, ut sē līberārent.

45 Et circuīvit Matthathiās et **amīcī** eius, et dēstrūxērunt **ārās**;

46 et circumcīdērunt puerōs incircumcīsōs, quotquot invēnērunt in fīnibus Isrāēl, in fortitūdine.

47 Et persecūtī sunt fīliōs superbiae, et prōsperātum **est** opus in manū eōrum;

48 et obtinuērunt lēgem dē manū gentium et dē manū rēgum et nōn dedērunt **cornū** peccātōrī.

49 Et appropinquāvērunt diēs Matthathiae moriendī, et dīxit fīliīs **suīs**: ”Nunc **cōnfirmāta** **est** **superbia** et castīgātiō et tempus ēversiōnis et **īra** indignātiōnis.

50 Nunc, ō fīliī, aemulātōrēs **ēstote** **lēgis**; et **date** animās vestrās prō testāmentō patrum vestrōrum.

51 Et mementōte operum patrum, quae fēcērunt in generātiōnibus **suīs**, et accipiētis glōriam magnam et **nōmen** aeternum.

52 Abraham, **nōnne** in tentātiōne **inventus** **est** **fidēlis**, et reputātum **est** **eī** ad iūstitiam?

53 Ioseph in tempore angustiae suae cūstōdīvit mandātum et **factus** **est** dominus Aegyptī.

54 Phineēs pater noster zēlandō zēlum Deī accēpit testāmentum sacerdōtiī aeternī.

55 **Ios**ue, dum implet verbum, **factus** **est** iūdex in Isrāēl.

56 Chaleb, dum testificātur in **ecclēsiā**, accēpit hērēditātem.

57 Dāvīd in **suā** **misericordiā** cōnsecūtus **est** sēdem rēgnī in saecula.

58 **Ēlias**, dum zēlat zēlum **lēgis**, **receptus** **est** in caelum.

59 Anāniās et Azāriās et Misael crēdentēs līberātī sunt dē **flammā**.

60 Daniēl in **suā** simplicitāte līberātus **est** dē ōre leōnum.

61 Et **ita** **cōgitātē** per generātiōnem et generātiōnem, quia omnēs, quī spērant in eum, nōn īnfirmābuntur.

62 Et ā verbīs **virī** peccātōris nē **timuerītis**, quia **glōria** eius in **stercora** et in vermēs;

63 hodiē extollētur et crās nōn inveniētur, quia conversus **est** in pulverem suam, et cōgitātiō eius perībit.

64 Fīliī, cōnfortāminī et virīliter agite in **lēge**, quia in **ipsā** glōriōsī eritis.

65 Et ecce Simōn frāter vester, sciō quod vir cōnsiliī **est**: ipsum **audītē** semper; ipse erit vōbīs pater.

66 Et Iūdās Maccabaeus **fortis** vīribus ā iuventūte **suā** erit vōbīs prīnceps mīlitiae; et ipse pugnābit bellum **populī**.

67 Et addūcētis ad vōs omnēs factōrēs **lēgis** et **vindicātē** vindictam **populī** vestrī;

68 retribuite retribūtiōnem gentibus et intendite in praeceptum **lēgis**”.

69 Et benedīxit eōs et **appositus** **est** ad patrēs suōs.

70 Et **dēfūnctus** **est** annō centēsimō et quadrāgēsimō sextō; et sepultus **est** in sepulcrīs patrum suōrum in **Modīn**, et plānxērunt eum **omnīs** Isrāēl plānctū magnō.

## 3

1 Et surrēxit Iūdās, quī vocābātur Maccabaeus, fīlius eius prō eō.

2 Et adiuvābant eum omnēs frātrēs eius et ūniversī, quī sē coniūnxerant patrī eius; et proeliābantur proelium Isrāēl cum **laetitiā**.

3 Et dīlātāvit glōriam **populō** suō et induit sē lōrīcam sīcut gigās et succīnxit sē **arma** **bellica** **sua** et **proelia** cōnstituit prōtegēns **castra** gladiō.

4 **Similīs** **factus** **est** leōnī in operibus **suīs** et sīcut catulus leōnis rugiēns in vēnātiōnem;

5 et persecūtus **est** inīquōs perscrūtāns et eōs, quī conturbābant **populum** suum, succendit.

6 Et subductī sunt inīquī prae timōre eius, et omnēs operāriī inīquitātis conturbātī sunt; et **prōsperāta** **est** salūs in manū eius.

7 Et exacerbābat **rēgēs** multōs; et laetificābat Iācōb in operibus **suīs**, et in saeculum **memoriā** eius in benedictiōnem.

8 Et perambulāvit in cīvitātibus Iūdae et disperdidit impiōs ex **eā** et āvertit īram ab Isrāēl;

9 et **nōminātus** **est** usque ad ultimum terrae et congregāvit pereuntēs.

10 Et congregāvit Apollōnius gentēs et ā **Samarīā** virtūtem magnam ad bellandum contrā Isrāēl.

11 Et cognōvit Iūdās et exiit obviam illī; et percussit eum et **occīdit**, et **cecidērunt** vulnerātī multī, et **reliquī** fūgērunt.

12 Et accēpērunt **spolia** eōrum, et gladium Apollōniī accēpit Iūdās; et erat pugnāns in eō omnibus diēbus.

13 Et audīvit **Sērōn**, prīnceps **exercitūs** **Syriae**, quod congregāvit Iūdās congregātiōnem et convocātiōnem fidēlium sēcum et ēgredientium in proelium,

14 et ait: ”Faciam mihi **nōmen** et glōrificābor in rēgnō et dēbellābō Iūdam et eōs, quī cum ipsō sunt, quī spernunt verbum **rēgis**”.

15 Et accessit, et ascendit cum eō **exercitus** impiōrum **fortīs** auxiliārī **eī**, ut faceret vindictam in fīliōs Isrāēl.

16 Et appropinquāvit usque ad ascēnsum Bethoron, et exīvit Iūdās obviam illī cum paucīs.

17 Ut autem vīdērunt **exercitum** venientem sibi obviam dīxērunt Iūdae: ”Quōmodo poterimus paucī pugnāre contrā multitūdinem tantam, fortem, et nōs fatīgātī sumus ieiūniō hodiē?”.

18 Et ait Iūdās: ”Facile **est** conclūdī multōs in manibus paucōrum; et nōn **est** **differentia** in cōnspectū caelī līberāre in multīs aut in paucīs,

19 quoniam nōn in multitūdine **exercitūs** **victōria** bellī, sed dē caelō fortitūdō **est**.

20 Ipsī veniunt ad nōs in multitūdine contumēliae et inīquitātis, ut disperdant nōs et uxōrēs nostrās et fīliōs nostrōs et ut spolient nōs;

21 nōs vērō pugnāmus prō animābus nostrīs et prō lēgitimīs nostrīs,

22 et ipse Dominus conteret eōs ante faciem nostram; vōs autem nē **timuerītis** eōs”.

23 Ut cessāvit autem loquī, īnsiluit in eōs **subitō**; et contrītus **est** **Sērōn** et **exercitus** eius in cōnspectū ipsīus.

24 Et persequēbantur eum in dēscēnsū Bethoron usque ad campum, et **cecidērunt** ex eīs octingentī **virī**; **reliquī** autem fūgērunt in terram Philisthim.

25 Et coepit timor Iūdae ac frātrum eius, et **formīdō** **cecidit** super gentēs in circuitū eōrum;

26 et **pervēnit** ad rēgem **nōmen** eius, et dē proeliīs Iūdae nārrābant omnēs gentēs.

27 Ut audīvit autem Antiochus sermōnēs istōs, īrātus **est** animō; et mīsit et congregāvit **exercitum** ūniversī rēgnī **suī**, **castra** fortia valdē.

28 Et aperuit aerārium suum et **dedit** **stīpendia** exercituī in annum et mandāvit illīs, ut **essent** parātī ad omnia.

29 Et vīdit quod dēfēcit **pecūniā** dē thēsaurīs **suīs**, et **tribūta** regiōnis **modica** propter dissēnsiōnem et **plāgam**, quam fēcit in **terrā**, ut tolleret **lēgitima**, quae erant ā prīmīs diēbus;

30 et timuit, nē nōn habēret ut semel et bis in **sūmptūs** et dōnāria, quae dederat anteā **largā** manū, et abundāverat super **rēgēs**, quī ante eum fuerant.

31 Et cōnsternātus erat animō valdē et cōgitāvit īre in Persidem et accipere **tribūta** regiōnum et congregāre argentum multum.

32 Et relīquit Lȳsiam hominem nōbilem dē genere rēgālī super **negōtia** **rēgia** ā flūmine Euphrāte usque ad fīnēs Aegyptī

33 et ut nūtrīret Antiochum fīlium suum, dōnec redīret.

34 Et trādidit **eī** dīmidium **exercitum** et elephantōs et mandāvit **eī** dē omnibus, quae volēbat, et dē inhabitantibus Iūdaeam et Ierusālem,

35 ut mitteret ad eōs **exercitum** ad conterendam et exstirpandam virtūtem Isrāēl et reliquiās Ierusālem et auferendam memoriam eōrum dē locō,

36 et ut cōnstitueret habitātōrēs fīliōs aliēnigenās in omnibus fīnibus eōrum et sorte distribueret terram eōrum.

37 Et rēx assūmpsit dīmidium **exercitum** residuum et exīvit ab **Antiochīā** dē cīvitāte rēgnī **suī** annō centēsimō et quadrāgēsimō septimō et trānsfretāvit Euphrātem flūmen et perambulābat superiōrēs regiōnēs.

38 Et ēlēgit Lȳsiās Ptolemaeum fīlium Dorymēnī et Nīcānorem et Gorgiam virōs potentēs ex **amīcīs** **rēgis**

39 et mīsit cum eīs quadrāgintā **mīlia** **virōrum** et septem **mīlia** **equitum**, ut venīrent in terram Iūdae et disperderent eam secundum verbum **rēgis**.

40 Et prōcessērunt cum **ūniversa** virtūte **suā**; et vēnērunt et applicāvērunt prope Emmāus in **terrā** campestrī.

41 Et audiērunt mercātōrēs regiōnis **nōmen** eōrum et accēpērunt argentum et aurum multum valdē et compedēs et vēnērunt in **castra**, ut acciperent fīliōs Isrāēl in servōs, et additī sunt ad eōs **exercitus** **Syriae** et terrae aliēnigenārum.

42 Et vīdit Iūdās et frātrēs eius quia **multiplicāta** sunt **mala**, et **exercitūs** applicābant ad fīnēs eōrum, et cognōvērunt verba **rēgis**, quae mandāvit facere **populō** in interitum et cōnsummātiōnem.

43 Et dīxērunt ūnusquisque ad proximum suum: ”Ērigāmus dēiectiōnem **populī** nostrī et pugnēmus prō **populō** nostrō et sānctīs nostrīs”.

44 Et **congregātus** **est** **conventūs**, ut **essent** parātī in proelium et ut ōrārent et peterent misericordiam et miserātiōnēs.

45 Et Ierusālem nōn habitābātur sīcut dēsertum; nōn erat quī ingrederētur et ēgrederētur dē **nātīs** eius, et sānctum conculcābātur, et fīliī aliēnigenārum erant in **arce**; ibi erat habitātiō gentibus. Et **ablāta** **est** voluptās ā Iācōb, et dēfēcit **tībiā** et **citharā**.

46 Et congregātī sunt et vēnērunt in Masphā contrā Ierusālem, quia in Masphā erat anteā locus ōrātiōnis Israēlī;

47 et ieiūnāvērunt **illā** **diē** et induērunt sē ciliciīs et cinerem imposuērunt **capitī** suō et discidērunt vestīmenta **sua**

48 et expandērunt librum **Lēgis**, dē quibus scrūtābantur gentēs similitūdinēs simulācrōrum suōrum;

49 et attulērunt ōrnāmenta sacerdōtālia et prīmitiās et decimās et suscitāvērunt nazaraeōs, quī implēvērunt diēs,

50 et clāmāvērunt vōce in caelum dīcentēs: ”Quid faciēmus istīs et quō eōs dūcēmus?

51 Et **sāncta** **tua** **conculcāta** sunt et **contāmināta**, et sacerdōtēs tuī in lūctū et humiliātiōne;

52 et ecce nātiōnēs convēnērunt adversum nōs, ut nōs disperdant: tū scīs, quae cōgitant in nōs.

53 Quōmodo poterimus **subsistere** ante faciem eōrum, **nisi** tū adiuvēs nōs?”.

54 Et tubīs būcināvērunt et clāmāvērunt vōce **magnā**.

55 Et post haec cōnstituit Iūdās **ducēs** **populī**, tribūnōs et centuriōnēs et pentacontarchōs et decuriōnēs

56 et dīxit hīs, quī aedificābant domōs et spōnsābant uxōrēs et plantābant vīneās, et formīdolōsīs, ut redīrent ūnusquisque in domum suam secundum lēgem.

57 Et mōvērunt **castra** et collocāvērunt ad austrum Emmaum.

58 Et ait Iūdās: ”Accingiminī et **ēstote** fīliī potentēs et **ēstote** parātī in **manē**, ut pugnētis adversus nātiōnēs hās, quae convēnērunt adversus nōs **disperdere** nōs et **sānctā** **nostrā**;

59 quoniam melius **est** nōs **morī** in bellō quam respicere **mala** **gentis** nostrae et sānctōrum.

60 Sīcut autem fuerit voluntās in caelō, sīc faciet”.

## 4

1 Et assūmpsit Gorgiās quīnque **mīlia** **virōrum** et mīlle equitēs ēlēctōs, et mōvērunt **castra** nocte,

2 ut applicārent ad **castra** Iūdaeōrum et percuterent eōs **subitō**; et, quī erant ex **arce**, erant illīs **ducēs**.

3 Et audīvit Iūdās et surrēxit ipse et potentēs percutere **exercitum** **rēgis**, quī erat in Emmaus,

4 dum adhūc dispersus **esset** **exercitus** ā castrīs.

5 Et **venit** Gorgiās in **castra** Iūdae noctū et nēminem **invēnit**; et quaerēbat eōs in montibus, quoniam dīxit: ”Fugiunt hī ā nōbīs”.

6 Et simul ut diēs **factus** **est**, appāruit Iūdās in campō cum **tribus** mīlibus **virōrum**, tantum quod tegumenta et gladiōs nōn habēbant ut volēbant.

7 Et vīdērunt **castra** gentium **valida** et **lōricātōs** et **equitātūs** in circuitū eōrum, et hī doctī ad proelium.

8 Et ait Iūdās **virīs**, quī sēcum erant: ”Nē **timuerītis** multitūdinem eōrum et impetum eōrum nē formīdētis;

9 mementōte quāliter salvī factī sunt patrēs nostrī in marī Rubrō, cum sequerētur eōs pharaō cum **exercitū**.

10 Et nunc clāmēmus in caelum, sī miserēbitur nostrī et memor erit testāmentī patrum nostrōrum et conteret **exercitum** istum ante faciem nostram hodiē;

11 et scient omnēs gentēs quia **est**, quī redimat et **līberet** Isrāēl”.

12 Et **levāvērunt** aliēnigenae oculōs suōs et vīdērunt eōs venientēs ex adversō

13 et exiērunt dē castrīs in proelium. Et **tubā** cecinērunt hī, quī erant cum **Iūdā**,

14 et commīsērunt bellum; et contrītae sunt gentēs et fūgērunt in campum.

15 Novissimī autem omnēs **cecidērunt** in gladiō, et persecūtī sunt eōs usque Gazerōn et usque in campōs Idūmaeae et Azōtī et Iamniae; et **cecidērunt** ex illīs usque ad tria **mīlia** **virōrum**.

16 Et reversus **est** Iūdās et **exercitus** eius ā persecūtiōne eōrum;

17 dīxitque ad **populum**: ”Nōn concupīscātis **spolia**, quia bellum contrā nōs **est**,

18 et Gorgiās et **exercitus** eius prope nōs in monte, sed **statē** nunc contrā inimīcōs nostrōs et **expugnāte** eōs et post haec accipite **spoliā** cōnfīdenter”.

19 Et, adhūc loquente **Iūdā** haec, appāruit pars quaedam prōspiciēns dē monte.

20 Et vīdit quod in fugam conversī sunt **suī**, et succendērunt **castra**; fūmus enim, quī vidēbātur, dēclārābat, quod factum **est**.

21 Quibus illī cōnspectīs, timuērunt valdē; aspicientēs vērō et Iūdae **exercitum** in campō parātum ad proelium

22 fūgērunt omnēs in terram aliēnigenārum.

23 Et Iūdās reversus **est** ad **spolia** castrōrum; et accēpērunt aurum multum et argentum et hyacinthum et purpuram marīnam et opēs magnās.

24 Et conversī hymnum **canēbant** et benedīcēbant in caelum: ”Quoniam bonum, quoniam in saeculum **misericordiā** eius”.

25 Et **facta** **est** salūs **magna** in Isrāēl in **diē** **illa**.

26 Quīcumque autem aliēnigenārum ēvāsērunt, vēnērunt et nūntiāvērunt Lȳsiae **ūniversa**, quae **acciderant**;

27 quibus ille **audītīs**, cōnsternātus **est** et animō dēficiēbat, quod nōn, quālia voluit, tālia contigerant in Isrāēl, et, quālia mandāverat **eī** rēx, ēvēnerant.

28 Et sequentī annō congregāvit **virōrum** **ēlēctōrum** sexāgintā **mīlia** et **equitum** quīnque **mīlia**, ut dēbellāret eōs.

29 Et vēnērunt in Idūmaeam et **castra** posuērunt in Bethsuris; et occurrit illīs Iūdās cum decem mīlibus **virīs**.

30 Et vīdit **exercitum** fortem et ōrāvit et dīxit: ”Benedictus **es**, Salvātor Isrāēl, quī contrīvistī impetum **potentis** in manū servī tuī Dāvīd et trādidistī **castra** aliēnigenārum in manū Ionathae fīliī Saūl et armigerī eius.

31 Conclūde **exercitum** istum in manū **populī** tuī Isrāēl, et cōnfundantur in **exercitū** suō et equitibus **suīs**.

32 Dā illīs formīdinem et tabefāc audāciam **virtūtis** eōrum, et commoveantur contrītiōne **suā**;

33 dēice illōs gladiō dīligentium tē, et collaudent tē omnēs, quī nōvērunt **nōmen** tuum, in hymnīs”.

34 Et commīsērunt invicem proelium, et **cecidērunt** dē **exercitū** Lȳsiae quīnque **mīlia** **virōrum** et prōcidērunt ex adversō eōrum.

35 Vidēns autem Lȳsiās factam ēversiōnem **exercitūs** **suī**, Iūdae vērō audāciam et quemadmodum parātī sunt aut **vīvere** aut **morī** fortiter, abiit Antiochīam et colligēbat externōs, ut multō numerō rūrsus venīrent in Iūdaeam.

36 Dīxit autem Iūdās et frātrēs eius: ”Ecce contrītī sunt inimīcī nostrī; ascendāmus mundāre **sānctā** et renovāre”.

37 Et **congregātus** **est** **omnis** **exercitus**, et ascendērunt in montem **Sīōn**.

38 Et vīdērunt sānctificātiōnem dēsertam et altāre prōfānātum et portās exustās et in ātriīs **virgulta** **nāta**, sīcut in saltū vel in ūnō ex montibus, et pastophoria **dīruta**.

39 Et scidērunt vestīmenta **sua** et plānxērunt plānctū magnō et imposuērunt cinerem

40 et **cecidērunt** in faciem super terram et exclāmāvērunt tubīs signōrum et clāmāvērunt in caelum.

41 Tunc ōrdināvit Iūdās virōs, ut pugnārent adversus eōs, quī erant in **arce**, dōnec mundāret **sānctā**.

42 Et ēlēgit sacerdōtēs **sine** **maculā** voluntātem habentēs in **lēge**;

43 et mundāvērunt **sāncta** et tulērunt lapidēs contāminātiōnis in locum immundum.

44 Et cōgitāvērunt dē altārī holocaustōrum, quod prōfānātum erat, quid dē eō facerent.

45 Et **incīdit** illīs cōnsilium bonum, ut dēstruerent illud, nē umquam illīs **esset** in opprobrium, quia contāmināvērunt illud gentēs; et dēmōlītī sunt altāre

46 et reposuērunt lapidēs in monte **domūs** in locō aptō, quoadusque venīret **prophēta**, ut respondēret dē eīs.

47 Et accēpērunt lapidēs integrōs secundum lēgem et aedificāvērunt altāre novum secundum illud, quod fuit prius.

48 Et aedificāvērunt **sāncta** et, quae intrā domum erant, et ātria sānctificāvērunt.

49 Et fēcērunt vāsa **sāncta** **nova** et intulērunt candēlābrum et altāre incēnsōrum et mēnsam in templum.

50 Et incendērunt super altāre et accendērunt lucernās, quae super candēlābrum erant et lūcēbant in templō,

51 et posuērunt super mēnsam pānēs et appendērunt **vēla** et cōnsummāvērunt omnia **opera**, quae fēcerant.

52 Et ante lūcem surrēxērunt **quīntā** et **vīcēsimā** **diē** **mēnsis** nōnī — **hic** **est** **mēnsis** Casleu — centēsimī quadrāgēsimī octāvī annī

53 et obtulērunt sacrificium secundum lēgem super altāre holocaustōrum novum, quod fēcērunt;

54 secundum tempus et secundum diem, in **quā** contāmināvērunt illud gentēs, in **ipsā** renovātum **est** in canticīs et citharīs et cinyrīs et cymbalīs.

55 Et **cecidit** **omnis** **populus** in faciem, et adōrāvērunt et benedīxērunt in caelum eum, quī prōsperāvit eīs;

56 et fēcērunt dēdicātiōnem **altāris** diēbus octo et obtulērunt holocausta cum **laetitiā** et sacrificāvērunt sacrificium **salūtāris** et **laudis**

57 et ōrnāvērunt faciem templī **corōnīs** aureīs et **scutulīs** et dēdicāvērunt portās et pastophoria et imposuērunt eīs iānuās.

58 Et **facta** **est** **laetitia** in **pōpulō** **magnā** valdē, et āversum **est** opprobrium gentium.

59 Et statuit Iūdās et frātrēs eius et **ūniversa** **ecclēsia** Isrāēl, ut agantur diēs dēdicātiōnis **altāris** in temporibus **suīs** ab annō in annum per diēs octo, ā **quīntā** et **vīcēsimā** **diē** **mēnsis** Casleu, cum **laetitiā** et gaudiō.

60 Et aedificāvērunt in tempore illō montem **Sīōn** per circuitum mūrōs altōs et turrēs firmās, nē quandō venīrent gentēs et conculcārent **ea**, sīcut anteā fēcērunt.

61 Et collocāvit **illīc** **exercitum**, ut servārent eum, et mūnīvit eum ad cūstōdiendam Bethsūram, ut habēret **populus** mūnītiōnem contrā faciem Idūmaeae.

## 5

1 Et factum **est**, ut audiērunt gentēs in circuitū quia aedificātum **est** altāre, et dēdicātum **est** sānctuārium sīcut prius, īrātae sunt valdē

2 et cōgitābant **tollere** **genus** Iācōb, quī erant inter eōs, et coepērunt **occīdere** in **populō** et persequī.

3 Et bellābat Iūdās adversus fīliōs Esau in **Idūmaeā**, in Acrabattane, quia circumsedēbant Isrāēl; et percussit eōs **plāga** **magna**, compressit eōs et cēpit **spolia** eōrum.

4 Et **recordātus** **est** malitiam fīliōrum **Beān**, quī erant **populō** in laqueum et in scandalum īnsidiantēs eīs in viīs.

5 Et conclūsī sunt ab eō in turribus, et applicuit ad eōs et anathematīzāvit eōs et incendit turrēs eius igne cum omnibus, quī intus erant.

6 Et trānsīvit ad fīliōs Ammōn et **invēnit** **manum** fortem et **populum** cōpiōsum et Tīmotheum ducem ipsōrum.

7 Et commīsit cum eīs **proelia** **multa**, et contrītī sunt in cōnspectū eius, et percussit eōs.

8 Et cēpit Iazer et fīliās eius et reversus **est** in Iūdaeam.

9 Et congregātae sunt gentēs, quae sunt in Galaad, adversus Isrāēl, quī erant in fīnibus eōrum, ut tollerent eōs; et fūgērunt in Dathemān mūnītiōnem

10 et mīsērunt litterās ad Iūdam et frātrēs eius dīcentēs: ”Congregātae sunt adversum nōs gentēs per circuitum, ut nōs auferant,

11 et **parant** venīre et occupāre mūnītiōnem, in quam **cōnfugimus**, et Tīmotheus **est** dux **exercitūs** eōrum.

12 Nunc ergō **venī** et ēripe nōs dē manibus eōrum, quia **cecidit** multitūdō dē nōbīs,

13 et omnēs frātrēs nostrī, quī erant in locīs **Tubīn**, interfectī sunt, et captīvās dūxērunt uxōrēs eōrum et nātōs et sarcinās et perēmērunt **illīc** **ferē** mīlle virōs”.

14 Adhūc epistulae legēbantur, et ecce aliī nūntiī vēnērunt dē **Galilaeā**, cōnscīssis tunicīs, nūntiantēs secundum verba haec,

15 dīcentēs convēnisse adversum sē ā **Ptolemāidā** et **Tȳrō** et Sidōne et omnem Galilaeam aliēnigenārum, ut nōs cōnsūmant.

16 Ut audīvit autem Iūdās et **populus** sermōnēs istōs, **convenit** **ecclēsia** **magna** cōgitāre quid facerent frātribus **suīs**, quī in trībulātiōne erant et expugnābantur ab eīs.

17 Dīxitque Iūdās Simōnī frātrī suō: ”Ēlige tibi virōs et **vāde** et **līberā** frātrēs tuōs, quī sunt in **Galilaeā**; ego autem et frāter meus Ionathās ībimus in Galaaditim”.

18 Et relīquit Iōsēphum fīlium Zacharīae et Azāriam ducem **populī** cum residuō **exercitū** in **Iūdaeā** ad cūstōdiam.

19 Et praecēpit illīs dīcēns: ”**Praeēstote** **populō** huic et nōlīte bellum **committere** adversum gentēs, dōnec revertāmur”.

20 Et partītī sunt Simōnī **virōrum** tria **mīlia**, ut īret in Galilaeam, Iūdae autem octo **mīlia** in Galaaditim.

21 Et abiit Simōn in Galilaeam et commīsit **proelia** **multa** cum gentibus; et contrītae sunt gentēs ā faciē eius,

22 et persecūtus **est** eōs usque ad portam **Ptolemāidis**, et **cecidērunt** dē gentibus **ferē** tria **mīlia** **virōrum**, et accēpit **spolia** eōrum.

23 Et assūmpsit eōs, quī erant dē **Galilaeā** et in Arbattis, cum uxōribus et **nātīs** et omnibus, quae erant illīs, et addūxit in Iūdaeam cum **laetitiā** **magnā**.

24 Et Iūdās Maccabaeus et Ionathās frāter eius trānsiērunt Iordānem et abiērunt viam trium diērum in dēsertō;

25 et occurrērunt Nabathaeīs et obviāvērunt eīs **pācificē** et nārrāvērunt eīs omnia, quae **acciderant** frātribus eōrum in Galaaditide,

26 et quia multī ex eīs comprehēnsī sunt in Bosora et Bosor in Alimis, Chasphō, Maced et Carnāīn; hae omnēs cīvitātēs mūnītae et magnae.

27 Et in cēterīs cīvitātibus Galaaditidīs tenentur comprehēnsī; in crāstinum cōnstituērunt **admovēre** ad mūnītiōnēs et **comprehendere** et **tollere** omnēs eōs in **ūnā** **diē**.

28 Et convertit Iūdās et **exercitūs** eius viam in dēsertum Bosorā **repente** et occupāvit cīvitātem et **occīdit** omnem masculum in ōre gladiī et accēpit omnia **spolia** eōrum et succendit eam igne;

29 et **profectus** **est** inde nocte, et ībant usque ad mūnītiōnem.

30 Et factum **est** dīlūculō, cum **levāssent** oculōs suōs, ecce **populus** multus, cuius nōn erat numerus, portantēs scālās et māchinās, ut comprehenderent mūnītiōnem, et expugnābant eōs.

31 Et vīdit Iūdās quia coepit bellum, et clāmor cīvitātis ascendit ad caelum sīcut **tubā** et clāmor magnus;

32 et dīxit **virīs** **exercitus**: ”**Pugnātē** hodiē prō frātribus nostrīs”.

33 Et exiit **tribus** ōrdinibus post eōs, et exclāmāvērunt tubīs et clāmāvērunt in ōrātiōne.

34 Et cognōvērunt **castra** Tīmotheī quia Maccabaeus **est**, et refūgērunt ā faciē eius; et percussit eōs **plāga** **magna**, et **cecidērunt** ex eīs in **diē** **illa** **ferē** octo **mīlia** **virōrum**.

35 Et dīvertit Iūdās in Masphā et expugnāvit et cēpit eam. Et **occīdit** omnem masculīnum eius et sūmpsit **spolia** eius et succendit eam igne.

36 **Inde** perrēxit et cēpit Chasphō, Maced et Bosor et reliquās cīvitātēs Galaaditidis.

37 Post haec autem verba congregāvit Tīmotheus **exercitum** alium et **castra** posuit contrā Raphon trāns torrentem.

38 Et mīsit Iūdās speculārī **exercitum**, et renūntiāvērunt **eī** dīcentēs: ”Convēnērunt ad eum omnēs gentēs, quae in circuitū nostrō sunt, **exercitus** multus nimis;

39 et Arabās condūxit in auxilium sibi, et **castra** posuērunt trāns torrentem, parātī ad tē venīre in proelium”. Et abiit Iūdās obviam illīs.

40 Et ait Tīmotheus prīncipibus **exercitūs** **suī**: ”Cum appropinquāverit Iūdās et **exercitus** eius ad torrentem aquae, sī trānsierit ad nōs prior, nōn poterimus sustinēre eum, quia potēns poterit adversum nōs;

41 sī vērō timuerit trānsīre et posuerit **castra** **ultrā** flūmen, trānsfretēmus ad eōs et poterimus adversus illum”.

42 Ut autem appropinquāvit Iūdās ad torrentem aquae, statuit scrībās **populī** secus torrentem et mandāvit eīs dīcēns: ”Nēminem hominum **relīquerītis**, sed veniant omnēs in proelium”.

43 Et trānsfretāvit ad illōs prior, et **omnis** **populus** post eum. Et contrītae sunt omnēs gentēs ā faciē eōrum et prōiēcērunt **arma** **sua** et fūgērunt ad fānum in Carnāīn.

44 Et occupāvērunt ipsam cīvitātem et fānum succendērunt igne cum omnibus, quī erant in ipsō; et **oppressa** **est** Carnāīn et nōn potuit sustinēre contrā faciem Iūdae.

45 Et congregāvit Iūdās ūniversum Isrāēl, quī erant in Galaaditide, ā minimō usque ad maximum et uxōrēs eōrum et nātōs et sarcinās, **exercitum** magnum valdē, ut venīrent in terram Iūdae.

46 Et vēnērunt usque Ephrōn. Et haec cīvitās **magna** in **viā**, **mūnīta** valdē; nōn erat dēclīnāre ab **eā** **dexterā** vel **sinistrā**, sed per mediam iter erat.

47 Et inclūsērunt sē, quī erant in cīvitāte, et obstrūxērunt portās lapidibus. Et mīsit ad eōs Iūdās verbīs pācificīs

48 dīcēns: ”Trānseāmus per terram vestram, ut eāmus in terram nostram, et nēmō vōbīs nocēbit; tantum pedibus trānsībimus”. Et nōlēbant eīs aperīre.

49 Et praecēpit Iūdās **praedicāre** in castrīs, ut applicārent sē ūnusquisque in quō erat locō.

50 Et applicuērunt sē **virī** **virtūtis**, et oppugnāvit cīvitātem illam **tōtā** **diē** et **tōtā** nocte; et **trādita** **est** cīvitās in manū eius.

51 Et **perēmit** omnem masculīnum in ōre gladiī et ērādīcāvit eam et accēpit **spolia** eius et trānsīvit per cīvitātem super interfectōs.

52 Et trānsgressī sunt Iordānem in campum magnum contrā faciem Bethsān.

53 Et erat Iūdās congregāns extrēmōs et exhortābātur **populum** per **tōtam** viam, dōnec venīret in terram Iūdae.

54 Et ascendērunt in montem **Sīōn** cum **laetitiā** et gaudiō et obtulērunt holocausta, quod nēmō ex eīs **cecidisset**, dōnec reverterentur in pāce.

55 Et in diēbus, quibus erat Iūdās et Ionathās in **terrā** Galaad, et Simōn frāter eius in **Galilaeā** contrā faciem **Ptolemāidis**,

56 audīvit Iōsēphus Zacharīae fīlius et Azāriās prīnceps **virtūtis** rēs **bene** gestās et **proelia**, quae fēcērunt,

57 et dīxērunt: ”Faciāmus et ipsī nōbīs **nōmen** et eāmus pugnāre adversus gentēs, quae in circuitū nostrō sunt”.

58 Et nūntiāvērunt hīs, quī erant dē **exercitū** suō, et abiērunt ad Iamniam.

59 Et exīvit Gorgiās dē cīvitāte et **virī** eius obviam illīs in pugnam;

60 et fugātī sunt Iōsēphus et Azāriās et impulsī sunt usque in fīnēs Iūdaeae, et **cecidērunt** illō **diē** dē **populō** Isrāēl ad duo **mīlia** **virī**; et **facta** **est** **fuga** **magna** in **populō**,

61 quia nōn audiē runt Iūdam et frātrēs eius exīstimantēs fortiter sē factūrōs.

62 Ipsī autem nōn erant dē sēmine **virōrum** illōrum, per quōrum **manum** salūs **data** **est** Isrāēl.

63 Et vir Iūdās et frātrēs eius magnificātī sunt valdē in cōnspectū **omnīs** Isrāēl et gentium omnium, ubi audiēbātur **nōmen** eōrum;

64 et conveniēbant ad eōs **fausta** acclāmantēs.

65 Et exīvit Iūdās et frātrēs eius et expugnābant fīliōs Esau in **terrā**, quae ad austrum **est**. Et percussit **Hebrōn** et fīliās eius et dēstrūxit mūnītiōnēs eius et turrēs eius succendit in circuitū.

66 Et mōvit **castra**, ut īret in terram aliēnigenārum, et perambulābat Maresam.

67 In **diē** **illā** **cecidērunt** sacerdōtēs in bellō, dum volunt fortiter facere, dum **sine** cōnsiliō exeunt in proelium.

68 Et dēclīnāvit Iūdās in Azōtum terram aliēnigenārum et dīruit **ārās** eōrum et sculptilia deōrum ipsōrum succendit igne et expoliāvit exuviās cīvitātum. Et reversus **est** in terram Iūdae.

## 6

1 Et rēx Antiochus perambulābat superiōrēs regiōnēs et audīvit **esse** Elymāida in **Persidē** cīvitātem glōriōsam dīvitiīs argentō et aurō

2 templumque in **eā** locuplēs valdē et **illīc** vēlāmina **aurea** et lōrīcae et **scūta**, quae relīquit ibi Alexander Philippī rēx Macedō, quī rēgnāvit prīmus in **Graeciā**.

3 Et **venit** et quaerēbat capere cīvitātem et dēpraedārī eam et nōn potuit, quoniam innōtuit sermō hīs, quī erant in cīvitāte.

4 Et restitērunt **eī** in proelium. Et **fūgit** inde et abiit cum **trīstitiā** **magnā**, ut reverterētur in Babylōniam.

5 Et **venit**, quī nūntiāret **eī** in **Persidē** quia **fugāta** sunt **castra**, quae īverant in terram Iūdae,

6 et quia abiit Lȳsiās cum virtūte fortī in prīmīs et fugātus **est** ā faciē eōrum, et invaluērunt armīs et vīribus et spoliīs multīs, quae cēpērunt dē castrīs quae **excidērunt**,

7 et quia dīruērunt abōminātiōnem, quam aedificāverat super altāre, quod erat in Ierusālem, et sānctificātiōnem sīcut prius circumdedērunt **mūris** excelsīs et Bethsūram cīvitātem eius.

8 Et factum **est**, ut audīvit rēx sermōnēs istōs, expāvit et **commōtus** **est** valdē et **dēcidit** in **lectum** et **incīdit** in languōrem prae **trīstitiā**, quia nōn factum **est** **eī**, sīcut cōgitābat.

9 Et erat **illīc** per diēs multōs, quia **renovāta** **est** in eō **trīstitia** **magna**, et **arbitrātus** **est** sē **morī**.

10 Et vocāvit omnēs amīcōs suōs et dīxit illīs: ”Recessit somnus ab oculīs meīs, et **concidī** **corde** prae sollicitūdine

11 et dīxī in **corde** meō: Quousque trībulātiōnis **dēvēnī** et tempestātis magnae, in **quā** nunc sum? Quia iūcundus eram et **dīlēctus** in potestāte **meā**!

12 Nunc vērō reminīscor **malōrum**, quae fēcī in Ierusālem, unde et abstulī omnia vāsa **aurea** et **argentea**, quae erant in **ea**, et mīsī auferre habitantēs Iūdam **sine** **causā**.

13 Cognōvī quia proptereā invēnērunt mē **mala** **ista**; et ecce pereō **trīstitia** **magna** in **terrā** **aliēnā**”.

14 Et vocāvit Philippum, ūnum dē **amīcīs** **suīs**, et praeposuit eum super ūniversum rēgnum suum;

15 et **dedit** **eī** **diadēma** et stolam suam et ānulum, ut addūceret Antiochum fīlium suum et nūtrīret eum, ut rēgnāret.

16 Et mortuus **est** **illīc** Antiochus rēx annō centēsimō quadrāgēsimō nōnō.

17 Et cognōvit Lȳsiās quoniam mortuus **est** rēx, et cōnstituit rēgnāre Antiochum fīlium eius prō eō, quem nūtrīvit adulescentiōrem; et vocāvit **nōmen** eius Eupatorem.

18 Et hī, quī erant in **arce**, conclūserant Isrāēl in circuitū sānctōrum et quaerēbant eīs **mala** semper et firmāmentum gentium.

19 Et cōgitāvit Iūdās **disperdere** eōs et convocāvit ūniversum **populum**, ut **obsīderent** eōs.

20 Et convēnērunt simul et obsēdērunt eōs annō centēsimō quīnquāgēsimō et fēcērunt ballistās et māchinās.

21 Et exiērunt quīdam ex eīs, quī **obsīdēbantur**, et adiūnxērunt sē illīs aliquī impiī ex Isrāēl

22 et abiērunt ad rēgem et dīxērunt: ”Quousque nōn **facis** iūdicium et vindicābis frātrēs nostrōs?

23 Nōs dēcrēvimus servīre patrī tuō et ambulāre in praeceptīs eius et obsequī ēdictīs eius;

24 et fīliī **populī** nostrī propter **hōc** obsēdērunt arcem et aliēnābant sē ā nōbīs, et, quīcumque inveniēbantur ex nōbīs, interficiēbantur, et hērēditātēs nostrae dīripiēbantur.

25 Et nōn ad nōs tantum extendērunt **manum** sed et in omnēs fīnēs suōs;

26 et ecce applicuērunt hodiē ad arcem in Ierusālem occupāre eam et **sānctā** et Bethsūram mūniērunt.

27 Et, **nisi** **praevēneris** eōs vēlōcius, maiōra quam haec facient, et nōn **poteris** continēre eōs”.

28 Et īrātus **est** rēx, ut audīvit, et convocāvit omnēs amīcōs suōs et prīncipēs **exercitūs** **suī** et eōs, quī super vehicula erant;

29 sed et dē rēgnīs aliīs et dē īnsulīs maritimīs vēnērunt ad eum **exercitus** conductīciī.

30 Et erat numerus **exercitūs** eius centum **mīlia** peditum et vīgintī **mīlia** **equitum**, et elephantī trīgintā duo doctī ad proelium.

31 Et vēnērunt per Idūmaeam et applicuērunt ad Bethsūram. Et pugnāvērunt diēs multōs et fēcērunt māchinās et exiērunt et succendērunt eās igne et pugnāvērunt virīliter.

32 Et recessit Iūdās ab **arce** et mōvit **castra** ad Bethzacharam contrā **castra** **rēgis**.

33 Et surrēxit rēx ante lūcem et excitāvit **exercitum** in impetū suō contrā viam Bethzachāram, et comparāvērunt sē **exercitus** in proelium et tubīs cecinērunt

34 et **elephantīs** ostendērunt sanguinem ūvae et **mōrī** ad acuendōs eōs in proelium.

35 Et dīvīsērunt bēstiās per legiōnēs, et astitērunt singulīs **elephantis** mīlle **virī** in lōrīcīs **concatēnātīs**, et galeae aereae in capitibus eōrum, et quīngentī equitēs ōrdinātī ūnīcuique bēstiae ēlēctī.

36 Hī ante tempus, ubicumque erat **bēstia**, ibi erant et, quōcumque ībat, ībant; nōn discēdēbant ab **eā**.

37 Et turrēs ligneae super eōs firmae, prōtēctae super singulās bēstiās, praecīnctae super eās māchinīs, et super singulās **virī** **virtūtīs** quattuor, quī pugnābant dēsuper, et Indus eius.

38 Et residuōs equitēs hinc et inde statuit in duās partēs **exercitūs** excitātūrōs et prōtēctūrōs in legiōnibus.

39 Et, ut refulsit sōl in clipeōs aureōs et aereōs, resplenduērunt montēs ab eīs et resplenduērunt sīcut lampadēs **ignis**.

40 Et **distīncta** **est** pars **exercitūs** **rēgis** super montēs excelsōs, et quīdam per **loca** **humilia**; et ībant **cautē** et **ōrdinātē**.

41 Et commovēbantur omnēs audientēs **vōcem** multitūdinis et incessum turbae et collīsiōnem armōrum; erat enim **exercitus** magnus valdē et **fortis**.

42 Et appropiāvit Iūdās et **exercitus** eius in proelium, et **cecidērunt** dē **exercitū** **rēgis** sēscentī **virī**.

43 Et vīdit Eleazar **Abarān** ūnam dē bēstiīs **lōricātam** lōrīcīs **rēgis**, et erat ēminēns super cēterās bēstiās, et vīsum **est** **eī** quod in **eā** **esset** rēx;

44 et **dedit** sē, ut līberāret **populum** suum et acquīreret sibi **nōmen** aeternum.

45 Et cucurrit ad eam audācter, in **mediō** legiōnis interficiēns ā dextrīs et ā sinistrīs, et findēbantur ab eō hūc atque illūc;

46 et īvit sub elephantum et supposuit sē **eī** et **occīdit** eum; et **cecidit** in terram super ipsum, et mortuus **est** **illīc**.

47 Et videntēs virtūtem rēgnī et impetum exercituum dīvertērunt sē ab eīs.

48 Quī autem erant dē castrīs **rēgis**, ascendērunt obviam illīs in Ierusālem, et applicuit rēx ad Iūdaeam et montem **Sīōn**.

49 Et fēcit pācem cum hīs, quī erant in Bethsura; et exiērunt dē cīvitāte, quia nōn erant eīs ibi alimenta, eō quod conclūsī **essent** in **eā**, quia sabbatum erat terrae.

50 Et comprehendit rēx Bethsūram et cōnstituit **illīc** cūstōdiam servāre eam.

51 Et applicuit **castra** ad locum sānctificātiōnis diēs multōs; et statuit **illīc** ballistās et māchinās et **ignīs** **iacula** et tormenta ad lapidēs iactandōs et scorpiōs ad mittendās sagittās et fundibula.

52 Fēcērunt autem et ipsī māchinās adversus māchinās eōrum et pugnāvērunt diēs multōs;

53 ēscae autem nōn erant in horreīs, eō quod septimus annus **esset**, et, quī ēvāserant in Iūdaeam dē gentibus, cōnsūmpserant reliquiās repositiōnis.

54 Et remānsērunt in sānctīs **virī** paucī, quoniam obtinuerat eōs famēs, et dispersī sunt ūnusquisque in locum suum.

55 Et audīvit Lȳsiās quod Philippus, quem cōnstituerat rēx Antiochus, cum adhūc vīveret, ut nūtrīret Antiochum fīlium suum ut rēgnāret,

56 reversus **esset** ā **Persidē** et **Mēdiā**, et **exercitus**, quī abierat cum ipsō, et quia quaerēbat suscipere rēgnī **negōtia**.

57 Festīnāvit et significāvit īre dīxitque ad rēgem et **ducēs** **exercitūs** et virōs: ”Dēficimus cotīdiē, et **ēsca** nōbīs **modica** **est**, et locus, quem **obsīdēmus**, **est** mūnītus, et incumbunt nōbīs **negōtia** rēgnī.

58 Nunc itaque dēmus dextrās hominibus istīs et faciāmus cum illīs pācem et cum omnī gente eōrum

59 et cōnstituāmus illīs, ut ambulent in lēgitimīs **suīs** sīcut prius; propter **lēgitima** enim ipsōrum, quae dispersimus, īrātī sunt et fēcērunt omnia haec”.

60 Et placuit sermō in cōnspectū **rēgis** et prīncipum, et mīsit ad eōs pācem facere, et recēpērunt illam.

61 Et iūrāvit illīs rēx et prīncipēs. Hīs condiciōnibus exiērunt dē mūnītiōne.

62 Et intrāvit rēx in montem **Sīōn** et vīdit mūnītiōnem locī et rūpit iūrāmentum, quod iūrāvit, et mandāvit **dēstruere** mūrum in gȳrō.

63 Et discessit festīnanter et reversus **est** Antiochīam; et **invēnit** Philippum dominantem cīvitātī et pugnāvit adversus eum et occupāvit cīvitātem per vim.

## 7

1 Annō centēsimō quīnquāgēsimō prīmō exiit Dēmētrius Seleucī fīlius ā **Rōmā**; et ascendit cum paucīs **virīs** in cīvitātem maritimam et rēgnāvit **illīc**.

2 Et factum **est**, ut **ingressus** **est** domum rēgnī patrum suōrum, comprehendit **exercitūs** Antiochum et Lȳsiam, ut addūceret eōs ad eum.

3 Et rēs **eī** innōtuit, et ait: ”Nōlīte mihi **ostendere** faciēs eōrum”.

4 Et **occīdit** eōs **exercitus**, et sēdit Dēmētrius super sēdem rēgnī **suī**.

5 Et vēnērunt ad eum **virī** inīquī et impiī ex Isrāēl, et Alcimus dux erat eōrum, quī volēbat fierī sacerdōs;

6 et accūsāvērunt **populum** apud rēgem dīcentēs: ”Perdidit Iūdās et frātrēs eius omnēs amīcōs tuōs et nōs dispersit dē **terrā** **nostrā**;

7 nunc ergō mitte **virum**, cui crēdis, ut eat et videat exterminium omne, quod fēcit nōbīs et regiōnī **rēgis**, et pūniat eōs et omnēs adiūtōrēs eōrum”.

8 Et ēlēgit rēx ex **amīcīs** **suīs** Bacchidem, quī dominābātur trāns flūmen, magnum in rēgnō et fidēlem **rēgī**. Et mīsit eum

9 et Alcimum impium et cōnstituit **eī** sacerdōtium et mandāvit **eī** facere ultiōnem in fīliōs Isrāēl.

10 Et surrēxērunt et vēnērunt cum **exercitū** magnō in terram Iūdae; et mīsit nūntiōs ad Iūdam et ad frātrēs eius verbīs pācificīs in dolō.

11 Et nōn intendērunt sermōnibus eōrum; vīdērunt enim quia vēnērunt cum **exercitū** magnō.

12 Et convēnērunt ad Alcimum et Bacchidem congregātiō scrībārum **requīrere** **iūsta**;

13 et prīmī Asidaēī erant in fīliīs Isrāēl et exquīrēbant ab eīs pācem.

14 Dīxērunt enim: ”Homō sacerdōs dē sēmine Aarōn **venit** et nōn dēcipiet nōs”.

15 Et **locūtus** **est** cum eīs verba **pācifica** et iūrāvit illīs dīcēns: ”Nōn īnferēmus vōbīs **malum** neque **amīcīs** vestrīs”.

16 Et crēdidērunt **eī**. Et comprehendit ex eīs sexāgintā virōs et **occīdit** eōs in **ūnā** **diē**, secundum verbum quod scrīpsit:

17 ”Carnēs sānctōrum tuōrum et sanguinem ipsōrum effūdērunt in circuitū Ierusālem, et nōn erat quī sepelīret”.

18 Et incubuit timor eōrum et tremor in omnem **populum**, quia dīxērunt: ”Nōn **est** in eīs **vēritās** et iūdicium; trānsgressī sunt enim cōnstitūtum et iūsiūrandum, quod iūrāvērunt”.

19 Et mōvit Bacchidēs ab Ierusālem et applicuit in Bethzaith; et mīsit et comprehendit multōs ex eīs, quī ad sē refūgerant, et quōsdam dē **populō** mactāvit in puteum magnum.

20 Et commīsit regiōnem Alcimō et relīquit cum eō auxilium in adiūtōrium ipsī; et abiit Bacchidēs ad rēgem.

21 Et contendēbat Alcimus prō prīncipātū sacerdōtiī **suī**;

22 et convēnērunt ad eum omnēs, quī perturbābant **populum** suum, et obtinuērunt terram Iūdae et fēcērunt **plāgam** magnam in Isrāēl.

23 Et vīdit Iūdās omnem malitiam, quam fēcit Alcimus et, quī cum eō erant, fīliīs Isrāēl multō plūs quam gentēs;

24 et exiit in omnēs fīnēs Iūdaeae in circuitū et fēcit vindictam in virōs dēsertōrēs, et cessāvērunt **ultrā** exīre in regiōnem.

25 Ut vīdit autem Alcimus quod praevaluit Iūdās et, quī cum eō erant, et cognōvit quia nōn potest sustinēre eōs; et **regressus** **est** ad rēgem et accūsāvit eōs crīminibus.

26 Et mīsit rēx Nīcānorem ūnum ex prīncipibus **suīs** nōbiliōribus, quī ōderat et inimīcitiās exercēbat contrā Isrāēl; et mandāvit **eī** **ēvertere** **populum**.

27 Et **venit** Nīcānor in Ierusālem cum **exercitū** magnō et mīsit ad Iūdam et ad frātrēs eius verbīs pācificīs cum dolō

28 dīcēns: ”Nōn sit **pugna** inter mē et vōs; veniam cum **virīs** paucīs, ut videam faciēs vestrās cum pāce”.

29 Et **venit** ad Iūdam, et salūtāvērunt sē invicem **pācificē**, et hostēs parātī erant rapere Iūdam.

30 Et innōtuit sermō Iūdae quoniam cum dolō vēnerat ad eum, et conterritus **est** ab eō et amplius nōluit **vidēre** faciem eius.

31 Et cognōvit Nīcānor quoniam dēnūdātum **est** cōnsilium eius et exīvit obviam Iūdae in pugnam iuxtā Chapharsalama;

32 et **cecidērunt** dē Nīcānoris **exercitū** **ferē** quīngentī **virī**, et fūgērunt in cīvitātem Dāvīd.

33 Et post haec verba ascendit Nīcānor in montem **Sīōn**; et exiērunt quīdam ex sacerdōtibus dē sānctīs et quīdam ex seniōribus **populī** salūtāre eum **pācificē** et dēmōnstrāre **eī** holocaustum, quod offerēbātur prō **rēge**.

34 Et irrīdēns sprēvit eōs et polluit eōs et **locūtus** **est** **superbē**

35 et iūrāvit cum **īrā** dīcēns: ”**Nīsī** **trāditus** fuerit Iūdās et **exercitus** eius in **manūs** meās continuō, et erit, sī **regressus** fuerō in pāce, succendam domum istam”. Et exiit cum **īrā** **magnā**.

36 Et intrāvērunt sacerdōtēs et stetērunt ante faciem **altāris** et templī et flentēs dīxērunt:

37 ”Tū ēlēgistī domum istam ad invocandum **nōmen** tuum super eam, ut **esset** **domus** ōrātiōnis et obsecrātiōnis **populō** tuō;

38 fac vindictam in homine istō et **exercitū** eius, et cadant in gladiō. Mementō blasphēmiās eōrum et nē **dederis** eīs mānsiōnem”.

39 Et exiit Nīcānor ab Ierusālem et applicuit ad Bethoron; et occurrit illī **exercitus** **Syriae**.

40 Et Iūdās applicuit in Hadasā cum **tribus** mīlibus **virīs**. Et ōrāvit Iūdās et dīxit:

41 ”Quī missī erant ā **rēge**, cum **male** locūtī sunt; exiit angelus et percussit in eīs centum octōgintā quīnque **mīlia**.

42 Sīc contere **exercitum** istum in cōnspectū nostrō hodiē, et sciant cēterī quia **male** **locūtus** **est** super **sānctā** **tua**, et iūdicā illum secundum malitiam illīus”.

43 Et commīsērunt **exercitūs** proelium **tertia** **decima** **diē** **mēnsis** Adar; et **contrīta** sunt **castra** Nīcānoris, et **cecidit** ipse prīmus in proeliō.

44 Ut autem vīdit **exercitus** eius quia **cecidit** Nīcānor, prōiēcērunt **arma** et fūgērunt.

45 Et persecūtī sunt eōs viam ūnīus diēī ab Hadasā usquequō veniātur in Gazarā et tubīs cecinērunt post eōs cum significātiōnibus.

46 Et exiērunt dē omnibus castellīs Iūdaeae in circuitū et ventilābant eōs et conversī sunt ad eōs; et **cecidērunt** omnēs gladiō, et nōn **est** **relictus** ex eīs nec ūnus.

47 Et accēpērunt **spolia** eōrum et praedam et caput Nīcānoris amputāvērunt et dexteram eius, quam extenderat **superbē**, et attulērunt et suspendērunt contrā Ierusālem.

48 Et laetātus **est** **populus** valdē; et **ēgerunt** diem illam in **laetitiā** **magnā**

49 et cōnstituērunt **agere** omnibus annīs diem istam **tertia** **decima** **diē** Adar.

50 Et siluit **terra** Iūdae diēs paucōs.

## 8

1 Et audīvit Iūdās **nōmen** **Rōma** nōrum quia sunt potentēs vīribus et cōnsentiunt omnibus, quae postulantur ab eīs, et, quīcumque accesserint ad eōs, statuērunt cum eīs amīcitiam,

2 et quia sunt potentēs vīribus. Et nārrāvērunt **proelia** eōrum et virtūtēs bonās, quās fēcērunt in **Galatiā**, quia obtinuērunt eōs et dūxērunt eōs sub tribūtum,

3 et **quanta** fēcērunt in regiōne Hispāniae, quod in potestātem redēgērunt metalla argentī et aurī, quae **illīc** sunt;

4 et possēdērunt omnem locum cōnsiliō suō et **patientia** — et locus erat **longē** distāns ab eīs — et **rēgēs**, quī supervēnerant eīs ab extrēmīs terrae, dōnec contrīvērunt eōs et percussērunt eōs **plāga** **magna**; cēterī autem dant eīs tribūtum omnibus annīs;

5 et Philippum et **Perseā** Citiōrum rēgem et, quotquot adversum eōs **arma** tulerant, contrīvērunt in bellō et obtinuērunt eōs;

6 et Antiochum magnum rēgem Asiae, quī eīs pugnam intulerat habēns centum vīgintī elephantōs et equitātum et **currus** et **exercitum** magnum valdē, contrītum ab eīs,

7 et cēpērunt eum vīvum et statuērunt, ut eīs daret ipse et, quī rēgnārent post ipsum, tribūtum magnum et daret **obsidēs** et cōnstitūtum;

8 et regiōnem Indōrum et Mēdiam et Lȳdiam et dē optimīs regiōnibus eōrum et acceptās eās ab illō dedērunt Eumenī **rēgī**;

9 et quia, quī erant dē Hellade, voluērunt īre et **tollere** eōs, et innōtuit sermō hīs,

10 et mīsērunt ad eōs ducem ūnum et pugnāvērunt contrā illōs et **cecidērunt** ex eīs multī et captīvās dūxērunt uxōrēs eōrum et fīliōs et dīripuērunt eōs et terram eōrum possēdērunt et dēstrūxērunt mūnītiōnēs eōrum et in servitūtem illōs redēgērunt usque in hunc diem;

11 et **residua** **rēgna** et īnsulās, quae aliquandō restiterant illīs, extermināvērunt et in potestātem redēgērunt;

12 cum **amīcīs** autem **suīs** et, quī in ipsīs requiem habēbant, cōnservāvērunt amīcitiam; et obtinuērunt **rēgēs**, quī prope et quī **longē** erant; et, quīcumque audiēbant **nōmen** eōrum, timēbant eōs;

13 quibus vērō vellent auxiliō **esse** et rēgnāre, rēgnābant; quōs autem vellent, āmovēbant; et exaltātī sunt valdē.

14 Et in omnibus istīs nēmō portābat **diadēmā** nec induēbātur **purpurā**, ut magnificārētur in **eā**;

15 et cūriam fēcērunt sibi, et cotīdiē cōnsulēbant trecentī et vīgintī cōnsulentēs semper dē multitūdine, ut **quiētē** agerent;

16 et committunt ūnī hominī rēgnāre eīs per singulōs annōs et dominārī ūniversae terrae suae, et omnēs oboediunt ūnī, et nōn **est** **invidia** neque zēlus inter eōs.

17 Et ēlēgit Iūdās Eupolemum fīlium **Iōannis** fīliī Accōs et **Iāsonem** fīlium Eleazārī et mīsit eōs Rōmam **cōnstituere** cum illīs amīcitiam et societātem

18 et ut auferrent ab eīs iugum, quia vīdērunt quod rēgnum Graecōrum in servitūtem premeret Isrāēl.

19 Et abiērunt Rōmam — et **via** **multa** valdē — et introiērunt cūriam et respondērunt et dīxērunt:

20 ”Iūdās Maccabaeus et frātrēs eius et **populus** Iūdaeōrum mīsērunt nōs ad vōs **statuēre** vōbīscum societātem et pācem et **cōnscrībere** nōs sociōs et amīcōs vestrōs”.

21 Et placuit sermō in cōnspectū eōrum.

22 Et **hoc** **est** rescrīptum epistulae, quam rescrīpsērunt in tabulīs aereīs et mīsērunt in Ierusālem, ut **esset** apud eōs ibi memoriāle **pācis** et societātis:

23 ”**Bene** sit Rōmānīs et gentī Iūdaeōrum in marī et in **terrā** in aeternum, gladiusque et **hostis** procul sit ab eīs.

24 Quod sī īnstiterit bellum Rōmānīs prius aut omnibus sociīs eōrum in omnī dominātiōne eōrum,

25 auxilium feret gēns Iūdaeōrum, prout tempus dictāverit illīs, **corde** plēnō

26 et proeliantibus nōn dabunt neque subministrābunt trīticum, **arma**, argentum, nāvēs, sīcut placuit Rōmae; et cūstōdient **mandāta** eōrum, nihil accipientēs.

27 Similiter autem et sī gentī Iūdaeōrum prius **acciderit** bellum, adiuvābunt Rōmānī ex animō, prout eīs tempus permīserit;

28 et adiuvantibus nōn dabitur trīticum, **arma**, argentum, nāvēs, sīcut placuit Rōmae; et cūstōdient **mandāta** haec absque dolō.

29 Secundum haec verba **ita** cōnstituērunt Rōmānī **populō** Iūdaeōrum.

30 Quod sī post haec verba cōgitāverint hī aut illī **addere** aut **dēmere**, facient ex prōpositō suō; et, quaecumque addiderint vel dēmpserint, **rata** erunt.

31 Et dē **malīs**, quae Dēmētrius rēx fēcit in eōs, scrīpsimus **eī** dīcentēs: “Quārē gravāstī iugum tuum super amīcōs nostrōs, sociōs Iūdaeōs?

32 Sī ergō iterum adierint nōs adversum tē, faciēmus illīs iūdicium et pugnābimus tēcum marī **terrā**que””.

## 9

1 Et audīvit Dēmētrius quia **cecidit** Nīcānor et **exercitus** eius in proeliō et apposuit Bacchidem et Alcimum rūrsum **mittere** in terram Iūdaeae et dextrum **cornū** cum illīs.

2 Et abiērunt viam, quae dūcit in Galgala, et **castra** posuērunt in Masaloth, quae **est** in Arbēlīs, et occupāvērunt eam et perēmērunt animās hominum multās.

3 Et **mēnsē** prīmō annī centēsimī et quīnquāgēsimī secundī applicuērunt ad Ierusālem;

4 et surrēxērunt et abiērunt in Bereth in vīgintī mīlibus **virōrum** et duōbus mīlibus **equitum**.

5 Et Iūdās posuerat **castra** in Elasā, et tria **mīlia** **virī** ēlēctī cum eō;

6 et vīdērunt multitūdinem **exercitūs** quia multī sunt et timuērunt valdē; et multī subtrāxērunt sē dē castrīs, et nōn remānsērunt ex eīs **nisi** octingentī **virī**.

7 Et vīdit Iūdās quod dēflūxit **exercitus** suus, et bellum perurgēbat eum; et **cōnfrāctus** **est** **corde**, quia nōn habēbat tempus congregandī eōs,

8 et dissolūtus **est**. Et dīxit hīs, quī residuī erant: ”Surgāmus et ascendāmus ad adversāriōs nostrōs, sī poterimus pugnāre adversus eōs”.

9 Et āvertēbant eum dīcentēs: ”Nōn poterimus, sed **līberēmus** animās nostrās **modo** et revertāmur nōs et frātrēs nostrī et pugnābimus adversus eōs; nōs autem paucī sumus”.

10 Et ait Iūdās: ”Absit istam rem facere, ut fugiāmus ab eīs; et sī appropiāvit tempus nostrum, et moriāmur in virtūte propter frātrēs nostrōs et nōn īnferāmus crīmen glōriae nostrae”.

11 Et mōvit **exercitus** dē castrīs, et stetērunt illīs obviam; et dīvīsī sunt equitēs in duās partēs, et fundibulāriī et sagittāriī praeībant **exercitum**, et prīmī certāminis omnēs potentēs.

12 Bacchidēs autem erat in dextrō **cornū**; et proximāvit legiō ex duābus partibus, et clāmābant tubīs; et clāmāvērunt hī, quī erant ex **parte** Iūdae, etiam ipsī in tubīs;

13 et **commōta** **est** **terra** ā vōce exercituum; et commissum **est** proelium ā **māne** usque ad vesperam.

14 Et vīdit Iūdās quod Bacchidēs et firmior pars **exercitūs** erat in dextrīs, et convēnērunt cum ipsō omnēs cōnstantēs **corde**;

15 et **contrītā** **est** **dexterā** pars ab eīs, et persecūtus **est** eōs usque ad montem Azōtī.

16 Et, quī in sinistrō **cornū** erant, vīdērunt quod contrītum **est** dextrum **cornu**, et secūtī sunt post Iūdam et eōs, quī cum ipsō erant, ā tergō.

17 Et ingravātum **est** proelium, et **cecidērunt** vulnerātī multī ex hīs et ex illīs;

18 et Iūdās **cecidit**, et cēterī fūgērunt.

19 Et Ionathās et Simōn tulērunt Iūdam frātrem suum et sepeliērunt eum in sepulcrō patrum suōrum in **Modīn**.

20 Et flēvērunt eum et plānxērunt **omnis** **populus** Isrāēl plānctū magnō et lūgēbant diēs multōs

21 et dīxērunt: ”Quōmodo **cecidit** potēns, quī salvum faciēbat **populum** Isrāēl!”.

22 Et **cētera** verbōrum Iūdae et bellōrum et virtūtum, quās fēcit, et magnitūdinis eius nōn sunt **dēscrīpta**; **multa** enim erant valdē.

23 Et factum **est**, post obitum Iūdae ēmersērunt inīquī in omnibus fīnibus Isrāēl, et exortī sunt omnēs, quī operābantur inīquitātem.

24 In diēbus illīs **facta** **est** famēs **magna** valdē, et trādidit sē **rēgiō** cum ipsīs.

25 Et ēlēgit Bacchidēs virōs impiōs et cōnstituit eōs dominōs regiōnis;

26 et exquīrēbant et perscrūtābantur amīcōs Iūdae et addūcēbant eōs ad Bacchidem, et vindicābat in illōs et illūdēbat.

27 Et **facta** **est** trībulātiō **magna** in Isrāēl, **quālis** nōn fuit ex **diē**, **quā** nōn **est** **vīsus** **prophēta** illīs.

28 Et congregātī sunt omnēs **amīcī** Iūdae et dīxērunt Ionathae:

29 ”Ex quō frāter tuus Iūdās **dēfūnctus** **est**, et vir **similis** **eī** nōn **est**, quī exeat contrā inimīcōs et Bacchidem et eōs, quī inimīcī sunt **gentis** nostrae;

30 nunc itaque tē hodiē ēlēgimus **esse** prō eō nōbīs in prīncipem et ducem ad bellandum bellum nostrum”.

31 Et suscēpit Ionathās tempore illō prīncipātum et surrēxit locō Iūdae frātris **suī**.

32 Et cognōvit Bacchidēs et quaerēbat eum **occīdere**;

33 et cognōvit Ionathās et Simōn frāter eius et omnēs, quī cum eō erant, et fūgērunt in dēsertum Thecue et cōnsēdērunt ad aquam **lacūs** Asphar.

34 Et cognōvit Bacchidēs **diē** sabbatōrum et **venit** ipse et **omnis** **exercitus** eius trāns Iordānem.

35 Et Ionathās mīsit frātrem suum ducem **populī** et rogāvit Nabathaeōs amīcōs suōs, ut commodārent illīs apparātum suum, quī erat cōpiōsus.

36 Et exiērunt fīliī Iambrī ex Medabā et comprehendērunt Iōannem et omnia, quae habēbat, et abiērunt habentēs **ea**.

37 Post haec verba renūntiātum **est** Ionathae et Simōnī frātrī eius quia fīliī Iambrī faciunt nūptiās magnās et dūcunt spōnsam ex Nadabath fīliam ūnīus dē magnīs prīncipibus Chanaan cum ambitiōne **magnā**.

38 Et recordātī sunt sanguinis **Iōannis** frātris **suī** et ascendērunt et abscondērunt sē sub tegumentō **montis**;

39 et ēlevāvērunt oculōs suōs et vīdērunt: et ecce **tumultus** et **apparātus** multus, et **spōnsus** prōcessit et **amīcī** eius et frātrēs eius obviam illīs cum tympanīs et mūsicīs et armīs multīs.

40 Et surrēxērunt ad eōs ex īnsidiīs et **occīdērunt** eōs, et **cecidērunt** vulnerātī multī; et residuī fūgērunt in montēs, et accēpērunt omnia **spolia** eōrum.

41 Et conversae sunt nūptiae in lūctum, et vōx mūsicōrum ipsōrum in lāmentum.

42 Et vindicāvērunt vindictam sanguinis frātris **suī** et reversī sunt ad rīpam **Iordānis**.

43 Et audīvit Bacchidēs et **venit** **diē** sabbatōrum usque ad ōram **Iordānis** in virtūte **magnā**.

44 Et dīxit ad suōs Ionathās: ”Surgāmus et pugnēmus prō animābus nostrīs; nōn **est** enim hodiē sīcut **heri** et **nūdius**tertius:

45 ecce enim bellum ex adversō nostrum, **aquā** vērō **Iordānis** hinc et inde, et palūdēs et **saltūs**, et nōn **est** locus dīvertendī.

46 Nunc ergō **clāmātē** in caelum, ut **līberēminī** dē manū inimīcōrum vestrōrum”. Et commissum **est** bellum.

47 Et extendit Ionathās **manum** suam percutere Bacchidem, et dīvertit ab eō retrō.

48 Et dissiliit Ionathās et, quī cum eō erant, in Iordānem et trānsnatāvērunt in ulteriōra; et nōn trānsiērunt ad eōs Iordānem.

49 Et **cecidērunt** dē **parte** Bacchidis **diē** **illa** mīlle **virī**. Et reversī sunt in Ierusālem.

50 Et aedificāvērunt cīvitātēs mūnītās in **Iūdaeā**: mūnītiōnem, quae erat in Ierichō, et Emmāus et Bethorōn et Bethel et Thamnāta et Pharathōn et Tephōn **mūris** excelsīs et portīs et **serīs**;

51 et posuit cūstōdiam in eīs, ut inimīcitiās exercērent in Isrāēl.

52 Et mūnīvit cīvitātem Bethsūram et Gazaram et arcem et posuit in eīs **auxilia** et apparātum ēscārum.

53 Et accēpit fīliōs prīncipum regiōnis **obsidēs** et posuit eōs in **arce** in Ierusālem in **cūstōdiā**.

54 Et annō centēsimō quīnquāgēsimō tertiō, **mēnsē** secundō, praecēpit Alcimus dēstruī mūrum ātriī sānctōrum interiōris et dēstrūxit **opera** prophētārum. Et coepit **dēstruere**.

55 In tempore illō **percussus** **est** Alcimus, et **impedīta** sunt **opera** illīus; et occlūsum **est** **os** eius, et dissolūtus **est** nec **ultrā** poterat loquī verbum et mandāre dē domō **suā**;

56 et mortuus **est** Alcimus in tempore illō cum tormentō magnō.

57 Et vīdit Bacchidēs quoniam mortuus **est** Alcimus et reversus **est** ad rēgem; et siluit **terra** Iūdae annīs duōbus.

58 Et cōgitāvērunt omnēs inīquī dīcentēs: ”Ecce Ionathās et, quī cum eō sunt, in silentiō habitant cōnfīdentēs; nunc ergō addūcāmus Bacchidem, et comprehendet eōs omnēs **ūnā** nocte”.

59 Et abiērunt et cōnsilium **eī** dedērunt.

60 Et surrēxit, ut venīret cum **exercitū** multō, et mīsit **occultē** epistulās sociīs **suīs**, quī erant in **Iūdaeā**, ut comprehenderent **Ionathān** et eōs, quī cum eō erant; et nōn potuērunt, quia innōtuit eīs cōnsilium eōrum.

61 Et apprehendērunt dē **virīs** regiōnis, quī prīncipēs erant malitiae, quīnquāgintā virōs et **occīdērunt** eōs.

62 Et sēcessit Ionathās et Simōn et, quī cum eō erant, in Bethbasī, quae **est** in dēsertō; et exstrūxit **dīruta** eius, et firmāvērunt eam.

63 Et cognōvit Bacchidēs et congregāvit ūniversam multitūdinem suam et hīs, quī dē **Iūdaeā** erant, dēnūntiāvit;

64 et **venit** et **castra** posuit ad Bethbasī et oppugnāvit eam diēs multōs et fēcit māchinās.

65 Et relīquit Ionathās Simōnem frātrem suum in cīvitāte et exiit in regiōnem et **venit** cum numerō;

66 et percussit Odomera et frātrēs eius et fīliōs Phasiron in tabernāculō ipsōrum et coepit **caedere** et **crēscere** in virtūtibus.

67 Simōn vērō et, quī cum ipsō erant, exiērunt dē cīvitāte et succendērunt māchinās

68 et pugnāvērunt contrā Bacchidem, et contrītus **est** ab eīs, et afflīxērunt eum valdē, quoniam cōnsilium eius et **adventus** eius erat **inānis**.

69 Et īrātus **est** animō contrā virōs inīquōs, quī **eī** cōnsilium dederant, ut venīret in regiōnem, et multōs ex eīs **occīdērunt**; et cōgitāvērunt abīre in regiōnem eius.

70 Et cognōvit Ionathās et mīsit ad eum lēgātōs **compōnere** pācem cum ipsō et **reddere** **eī** captīvitātem.

71 Et accēpit et fēcit secundum verba eius et iūrāvit sē nihil factūrum **eī** **malī** omnibus diēbus vītae eius;

72 et reddidit **eī** captīvitātem, quam prius erat **praedātus** dē **terrā** Iūdae, et conversus abiit in terram suam et nōn apposuit amplius venīre in fīnēs eius.

73 Et cessāvit gladius ex Isrāēl, et habitāvit Ionathās in Machmās; et coepit Ionathās ibi iūdicāre **populum** et exterminābat impiōs ex Isrāēl.

## 10

1 Et annō centēsimō sexāgēsimō ascendit Alexander Antiochī fīlius, Epiphanēs, et occupāvit Ptolemāidam; et recēpērunt eum, et rēgnāvit **illīc**.

2 Et audīvit Dēmētrius rēx et congregāvit **exercitum** cōpiōsum valdē et exīvit obviam illī in proelium.

3 Et mīsit Dēmētrius epistulam ad **Ionathān** verbīs pācificīs, ut magnificāret eum.

4 Dīxit enim: ”Anticipēmus facere pācem cum eō, priusquam faciat cum Alexandrō adversum nōs;

5 recordābitur enim omnium **malōrum**, quae cōnsummāvimus in eum et in frātrem eius et in gentem eius”.

6 Et **dedit** **eī** potestātem congregāre **exercitum** et fabrifīcāre **arma** et **esse** ipsum socium eius; et **obsidēs**, quī erant in **arce**, dīxit trādī **eī**.

7 Et **venit** Ionathās in Ierusālem et **lēgit** epistulās in audītū **omnis** **populī** et eōrum, quī in **arce** erant;

8 et timuērunt timōre magnō, cum audīrent quoniam **dēdit** **eī** rēx potestātem congregandī **exercitum**.

9 Et trādidērunt, quī erant in **arce**, Ionathae **obsidēs**, et reddidit eōs **parentibus** ipsōrum.

10 Et habitāvit Ionathās in Ierusālem et coepit aedificāre et innovāre cīvitātem;

11 et dīxit facientibus **opera**, ut exstruerent mūrōs et montem **Sīōn** in circuitū lapidibus **quadrātīs** ad mūnītiōnem: et **ita** fēcērunt.

12 Et fūgērunt aliēnigenae, quī erant in mūnītiōnibus, quās Bacchidēs aedificāverat,

13 et relīquit ūnusquisque locum suum et abiit in terram suam;

14 tantum in Bethsura remānsērunt aliquī ex hīs, quī relīquerant lēgem et **praecepta**; erat enim ad refugium.

15 Et audīvit Alexander rēx **prōmissa**, quae mīsit Dēmētrius Ionathae, et nārrāvērunt **eī** **proelia** et virtūtēs, quās ipse fēcit et frātrēs eius, et labōrēs, quōs habuērunt.

16 Et ait: ”Numquid inveniēmus aliquem **virum** tālem? Et nunc faciēmus eum amīcum et socium nostrum”.

17 Et scrīpsit epistulam et mīsit **eī** secundum haec verba dīcēns:

18 ”Rēx Alexander frātrī Ionathae salūtem.

19 Audīvimus dē tē quod vir potēns **es** vīribus et aptus **es**, ut sīs amīcus noster;

20 et nunc cōnstituimus tē hodiē summum sacerdōtem **gentis** tuae, et ut amīcus vocēris **rēgis** — et mīsit **eī** purpuram et corōnam auream — et, quae **nostra** sunt, sentiās nōbīscum et cōnservēs amīcitiās ad nōs”.

21 Et induit sē Ionathās **stolā** **sānctā** septimō **mēnse**, annō centēsimō sexāgēsimō, in **diē** sollemnī Scēnopēgiae; et congregāvit **exercitum** et fēcit **arma** **cōpiōsa**.

22 Et audīvit Dēmētrius verba **ista** et contrīstātus **est** nimis et ait:

23 ”Quid **hoc** fēcimus quod praeoccupāvit nōs Alexander **apprehendere** amīcitiam Iūdaeōrum ad firmāmentum?

24 Scrībam et ego illīs verba **dēprecātōria** et dignitātēs et **dōna**, ut sint mēcum in adiūtōrium”.

25 Et mīsit eīs secundum haec verba: ”Rēx Dēmētrius gentī Iūdaeōrum salūtem.

26 Quoniam servāstis ad nōs **pactum** et mānsistis in **amīcitiā** **nostrā** et nōn accessistis ad inimīcōs nostrōs, audīvimus et gāvīsī sumus.

27 Et nunc **persevērātē** adhūc cōnservāre ad nōs fidem, et retribuēmus vōbīs **bona** prō hīs, quae facitis nōbīscum,

28 et remittēmus vōbīs praestātiōnēs multās et dabimus vōbīs dōnātiōnēs.

29 Et nunc absolvō vōs et remittō Iūdaeōs ā tribūtīs et pretiō **salis** et ā **corōnīs**;

30 et prō **tertiā** **parte** sēminis et prō **dīmidiā** **parte** **frūctūs** lignī, quod dēbētur mihi accipere, remittō ex hodiernō **diē** et deinceps accipere ā **terrā** Iūdae et ā **tribus** regiōnibus, quae additae sunt illī ex Samarītide et **Galilaeā**, ex **hodiernā** **diē** et in **tōtum** tempus;

31 et Ierusālem sit **sāncta** et **lībera** et fīnēs eius et decimae et **tribūta**.

32 Remittō etiam potestātem **arcis**, quae **est** in Ierusālem, et dō eam summō sacerdōtī, ut cōnstituat in **ea** virōs, quōscumque ipse ēlēgerit, quī cūstōdiant eam.

33 Et omnem animam Iūdaeōrum, quae **captīva** **est** ā **terrā** Iūdae in omnī rēgnō meō, relinquō līberam grātīs, et omnēs ā tribūtīs solvantur etiam pecorum suōrum.

34 Et omnēs diēs sollemnēs et sabbata et neomēniae et diēs dēcrētī et trēs diēs ante diem sollemnem et trēs diēs post diem sollemnem sint omnēs immūnitātis et remissiōnis omnibus Iūdaeīs, quī sunt in rēgnō meō;

35 et nēmō habēbit potestātem **agere** et perturbāre aliquem illōrum dē omnī **causā**.

36 Et ascribantur ex Iūdaeīs in **exercitū** **rēgis** ad trīgintā **mīlia** **virōrum**, et dabuntur illīs cōpiae, ut oportet omnibus exercitibus **rēgis**.

37 Et ex eīs cōnstituentur, quī sint in mūnītiōnibus **rēgis** magnīs, et ex hīs cōnstituentur super **negōtia** rēgnī, quae aguntur ex **fide**, et praepositī eōrum et prīncipēs sint ex eīs et ambulent in lēgibus **suīs**, sīcut praecēpit rēx in **terrā** Iūdae.

38 Et trēs regiōnēs, quae additae sunt Iūdaeae ex regiōne Samarīae, addātur Iūdaeae reputārī, ut sint sub ūnō et nōn oboediant aliī potestātī, **nisi** summī **sacerdōtīs**.

39 **Ptolemāida** et cōnfīnēs eius **dedī** dōnum sānctīs, quae sunt in Ierusālem, ad necessāriōs **sūmptūs** sānctīs.

40 Et ego dō singulīs annīs quīndecim **mīlia** siclōrum argentī dē ratiōnibus **rēgis** ex locīs, quae mē contingunt;

41 et omne, quod reliquum fuerit, quod nōn reddiderant, quī super **negōtia** erant, annīs priōribus, ex **hōc** dabunt in **opera** **domūs**.

42 Et super haec quīnque **mīlia** siclorum argentī, **quanta** accipiēbant dē sānctōrum ratiōne per singulōs annōs, et haec remittuntur eō quod **ipsa** ad sacerdōtēs pertineant, quī ministeriō funguntur.

43 Et quīcumque cōnfūgerint in templum, quod **est** Hierosolymīs, et in omnibus fīnibus eius dēbentēs rēgālia et quamlibet rem, dīmittantur, et **ūniversa**, quae sunt eīs in rēgnō meō.

44 Et ad **aedificanda** vel **restauranda** **opera** sānctōrum **sūmptus** dabitur dē ratiōne **rēgis**;

45 et ad exstruendōs mūrōs Ierusālem et commūniendum in circuitū **sūmptūs** dabitur dē ratiōne **rēgis** et ad cōnstruendōs mūrōs in **Iūdaeā**”.

46 Ut audīvit autem Ionathās et **populus** sermōnēs istōs, nōn crēdidērunt eīs nec recēpērunt, quia recordātī sunt malitiae magnae, quam fēcerat in Isrāēl et trībulāverat eōs valdē.

47 Et complacuit eīs in Alexandrō, quia ipse fuerat eīs prīnceps sermōnum **pācis**, et ipsī auxilium ferēbant omnibus diēbus.

48 Et congregāvit rēx Alexander **exercitum** magnum et admōvit **castra** contrā Dēmētrium.

49 Et commīsērunt proelium duo **rēgēs**, et **fugit** **exercitus** Alexandrī, et īnsecūtus **est** eum Dēmētrius et praevaluit adversus eōs;

50 et cōnfirmāvit proelium nimis, dōnec **occīdit** sōl, et **cecidit** Dēmētrius in **diē** **illa**.

51 Et mīsit Alexander ad Ptolemaeum rēgem Aegyptī lēgātōs secundum haec verba dīcēns:

52 ”Quoniam **regressus** sum in rēgnum meum et **sēdī** in **sēde** patrum meōrum et obtinuī prīncipātum et contrīvī Dēmētrium et possēdī regiōnem nostram

53 et commīsī pugnam cum eō, et contrītus **est** ipse et **castra** eius ā nōbīs, et sēdimus in **sēde** rēgnī eius;

54 et nunc statuāmus ad invicem amīcitiam, et dā mihi fīliam tuam uxōrem, et ego **erō** gener tuus et dabō tibi **dōna** et ipsī **digna** tē”.

55 Et respondit rēx Ptolemaeus dīcēns: ”**Fēlīx** diēs, in **quā** reversus **es** ad terram patrum tuōrum et sēdistī in **sēde** rēgnī eōrum!

56 Et nunc faciam tibi, quae scrīpsistī, sed occurre in Ptolemāidam, ut videāmus invicem nōs, et socer fīam tibi, sīcut dīxistī”.

57 Et exīvit Ptolemaeus dē Aegyptō, ipse et **Cleopatrā** **fīlia** eius, et **venit** Ptolemāidam annō centēsimō sexāgēsimō secundō.

58 Et occurrit **eī** Alexander rēx, et **dedit** **eī** Cleopatram fīliam suam et fēcit nūptiās eius Ptolemāidae sīcut **rēgēs** in **magnā** **glōriā**.

59 Et scrīpsit rēx Alexander Ionathae, ut venīret obviam sibi.

60 Et abiit cum **glōriā** Ptolemāidam et occurrit ibi duōbus rēgibus et **dedit** illīs argentum multum et aurum et **dōna** et **invēnit** grātiam in cōnspectū eōrum.

61 Et convēnērunt adversus eum **virī** pestilentēs ex Isrāēl, **virī** inīquī interpellantēs adversus eum; et nōn intendit ad eōs rēx.

62 Et iussit rēx, et exspoliāvērunt **Ionathān** vestibus **suīs** et induērunt eum **purpurā**; et **ita** fēcērunt. Et collocāvit eum rēx **sedēre** sēcum.

63 Dīxitque prīncipibus **suīs**: ”**Exīte** cum eō in **medium** cīvitātis et **praedicātē**, ut nēmō adversus eum interpellet dē ūllō negōtiō, nec quisquam **eī** molestus sit dē **ūllā** ratiōne”.

64 Et factum **est**, ut vīdērunt, quī interpellābant glōriam eius, quae praedicābātur, et opertum eum **purpurā**, fūgērunt omnēs.

65 Et magnificāvit eum rēx et scrīpsit eum inter prīmōs amīcōs et posuit eum ducem et participem **prīncipātūs**.

66 Et reversus **est** Ionathās in Ierusālem cum pāce et **laetitiā**.

67 In annō centēsimō sexāgēsimō quīntō **venit** Dēmētrius fīlius Dēmētriī ā **Crētā** in terram patrum suōrum;

68 et audīvit Alexander rēx et contrīstātus **est** valdē et reversus **est** Antiochīam.

69 Et cōnstituit Dēmētrius rēx Apollōnium, quī praeerat Coelēsyriae, et congregāvit **exercitum** magnum; et accessit ad Iamniam et mīsit ad **Ionathān** summum sacerdōtem

70 dīcēns: ”Tū omnīnō **sōlus** resistis nōbīs; ego autem **factus** sum in dērīsum et in opprobrium propter tē; et quārē tū potestātem adversum nōs exercēs in montibus?

71 Nunc ergō sī cōnfīdis in virtūtibus tuīs, dēscende ad nōs in campum, et **compārēmus** **illīc** invicem, quia mēcum **est** virtūs cīvitātum.

72 Interrogā et disce **quis** sum ego et cēterī, quī auxiliō sunt nōbīs, et dīcunt: “Nōn potest stāre pēs vester ante faciem nostram, quia bis in fugam conversī sunt patrēs tuī in **terrā** **suā**”.

73 Et nunc nōn **poteris** sustinēre equitātum et **exercitum** tālem in campō, ubi nōn **est** **lapis** neque silex neque locus fugiendī”.

74 Ut audīvit autem Ionathās sermōnēs Apollōniī, **mōtus** **est** animō et ēlēgit decem **mīlia** **virōrum** et exiit ab Ierusālem, et occurrit **eī** Simōn frāter eius in adiūtōrium.

75 Et applicuit **castra** in Ioppēn; et exclūsērunt eum, quī erant dē cīvitāte, quia **cūstōdia** Apollōniī in Ioppē erat, et oppugnāvērunt eam.

76 Et exterritī, quī erant in cīvitāte, aperuērunt **eī**, et obtinuit Ionathās Ioppēn.

77 Et audīvit Apollōnius et admōvit tria **mīlia** **equitum** et **exercitum** multum. Et abiit Azōtum tamquam iter faciēns et statim exiit in campum, eō quod habēret multitūdinem **equitum** et cōnfīderet in eīs.

78 Et īnsecūtus **est** eum Ionathās in Azōtum, et **exercitūs** commīsērunt proelium.

79 Et relīquit Apollōnius mīlle equitēs post eōs **occultē**.

80 Et cognōvit Ionathās quoniam īnsidiae sunt post sē; et circuiērunt **castra** eius et iēcērunt **iacula** in **populum** ā **māne** usque ad vesperam.

81 **Populus** autem stābat, sīcut praecēperat Ionathās, et labōrāvērunt equī eōrum.

82 Et ēiēcit Simōn **exercitum** suum et commīsit contrā legiōnem; equitēs enim fatīgātī erant. Et contrītī sunt ab eō et fūgērunt,

83 et equī dispersī sunt in campō et fūgērunt in Azōtum et intrāvērunt in Bethdagon īdōlum suum, ut ibi sē līberārent.

84 Et succendit Ionathās Azōtum et cīvitātēs, quae erant in circuitū eius, et accēpit **spolia** eōrum et templum Dagon et omnēs, quī fūgērunt in illud, succendit igne.

85 Et fuērunt, quī **cecidērunt** gladiō cum hīs quī succēnsī sunt, **ferē** octo **mīlia** **virōrum**.

86 Et mōvit inde Ionathās **castra** et applicuit ad Ascalōnem, et exiērunt dē cīvitāte obviam illī in **magnā** **glōriā**.

87 Et reversus **est** Ionathās in Ierusālem cum **suīs** habentibus **spolia** **multa**.

88 Et factum **est**, ut audīvit Alexander rēx sermōnēs istōs, et addidit adhūc glōrificāre **Ionathān**

89 et mīsit **eī** fībulam auream, sīcut cōnsuētūdō **est** darī cognātīs rēgum, et **dedit** **eī** Accārōn et omnēs fīnēs eius in possessiōnem.

## 11

1 Et rēx Aegyptī congregāvit **exercitum** sīcut **arēnā**, quae **est** circā ōram **maris**, et nāvēs multās et quaerēbat obtinēre rēgnum Alexandrī dolō et **addere** illud rēgnō suō.

2 Et exiit in **Syriam** verbīs pācificīs, et aperiēbant **eī** cīvitātēs et occurrēbant **eī**, quia mandāverat Alexander rēx exīre **eī** obviam, eō quod socer suus **esset**.

3 Cum autem introīret cīvitātem, Ptolemaeus pōnēbat cūstōdiās mīlitum in singulīs cīvitātibus.

4 Et, ut appropiāvit Azōtō, ostendērunt **eī** templum Dagon succēnsum et Azōtum et **suburbāna** eius **dēmōlīta** et **corpora** **prōiecta** et combustōs, quōs combusserat in bellō; fēcerant enim tumulōs eōrum in **viā** eius.

5 Et nārrāvērunt **rēgī**, quae fēcit Ionathās, ut vituperārent eum; et tacuit rēx.

6 Et occurrit Ionathās **rēgī** in Ioppēn cum **glōriā**, et invicem sē salūtāvērunt et dormiērunt **illīc**.

7 Et abiit Ionathās cum **rēge** usque ad fluvium, quī vocātur Eleutherus, et reversus **est** in Ierusālem.

8 Rēx autem Ptolemaeus obtinuit dominium cīvitātum maritimārum usque Seleucīam maritimam et cōgitābat in Alexandrum **cōnsilia** **mala**.

9 Et mīsit lēgātōs ad Dēmētrium dīcēns: ”**Vēnī**, compōnāmus inter nōs **pactum**, et dabō tibi fīliam meam, quam habet Alexander, et rēgnābis in rēgnō patris tuī;

10 paenitet enim mē quod dederim illī fīliam meam: quaesīvit enim mē **occīdere**”.

11 Et vituperāvit eum, proptereā quod concupīsceret rēgnum eius.

12 Et abstulit fīliam suam et **dedit** eam Dēmētriō et aliēnāvit sē ab Alexandrō, et manifestātae sunt inimīcitiae eōrum.

13 Et intrāvit Ptolemaeus Antiochīam et imposuit duo **diadēmata** **capitī** suō, Aegyptī et Asiae.

14 Alexander autem rēx erat in **Ciliciā** illīs temporibus, quia rebellābant, quī erant dē locīs illīs;

15 et audīvit Alexander et **venit** ad eum in bellō. Et prōdūxit Ptolemaeus **exercitum** et occurrit **eī** in manū **validā** et fugāvit eum.

16 Et **fūgit** Alexander in Arabiam, ut ibi prōtegerētur; rēx autem Ptolemaeus exaltātus **est**.

17 Et abstulit Zabdiēl Ārabs caput Alexandrī et mīsit Ptolemaeō.

18 Et rēx Ptolemaeus mortuus **est** in **diē** **tertiā**; et quī erant in mūnītiōnibus, periērunt ab hīs, quī erant in mūnītiōnibus.

19 Et rēgnāvit Dēmētrius annō centēsimō sexāgēsimō septimō.

20 In diēbus illīs congregāvit Ionathās eōs, quī erant dē **Iūdaeā**, ut expugnārent arcem, quae **est** in Ierusālem; et fēcērunt contrā eam māchinās multās.

21 Et abiērunt quīdam, quī ōderant gentem suam, **virī** inīquī ad rēgem et renūntiāvērunt **eī** quod Ionathās **obsīderet** arcem.

22 Et audiēns īrātus **est** et statim, ut audīvit, mōvit **castra** et **venit** ad Ptolemāidam et scrīpsit Ionathae, nē **obsīderet** arcem et ut occurreret sibi ad colloquium in Ptolemāidam festīnātō.

23 Ut audīvit autem Ionathās, iussit **obsīdere** et ēlēgit dē seniōribus Isrāēl et dē sacerdōtibus et **dedit** sē perīculō

24 et accēpit argentum et aurum et vestem et **alia** xenia **multa** et abiit ad rēgem in Ptolemāidam et **invēnit** grātiam in cōnspectū eius.

25 Et interpellābant adversus eum quīdam inīquī ex gente **suā**.

26 Et fēcit **eī** rēx, sīcut fēcerant **eī** quī ante eum fuerant, et exaltāvit eum in cōnspectū omnium amīcōrum suōrum

27 et statuit **eī** prīncipātum sacerdōtiī et, quaecumque **alia** habuit prius **pretiōsa**, et fēcit eum prīncipem prīmōrum amīcōrum.

28 Et postulāvit Ionathās ā **rēge**, ut immūnem faceret Iūdaeam et trēs toparchiās et Samarītidem, et prōmīsit **eī** talenta **trecenta**.

29 Et cōnsēnsit rēx et scrīpsit Ionathae epistulās dē hīs omnibus hunc modum continentēs:

30 ”Rēx Dēmētrius frātrī Ionathae salūtem et gentī Iūdaeōrum.

31 Exemplum epistulae, quam scrīpsimus Lasthenī **parentī** nostrō dē vōbīs, scrīpsimus et ad vōs, ut scīrētis:

32 “Rēx Dēmētrius Lasthēnī patrī salūtem.

33 Gentī Iūdaeōrum **amīcīs** nostrīs et cōnservantibus, quae **iūsta** sunt apud nōs, dēcrēvimus benefacere propter benignitātem ipsōrum, quam ergā nōs habent.

34 Statuimus ergō illīs fīnēs Iūdaeae et trēs regiōnēs, Apherēma et Lydda et Ramathaim, quae additae sunt Iūdaeae ex Samarītide, et omnia **cōnfīnia** eārum, omnibus sacrificantibus in Hierosolymīs, prō rēgālibus, quae ab eīs prius accipiēbat rēx per singulōs annōs dē frūctibus terrae et pōmōrum;

35 et **alia**, quae ad nōs pertinent ex **hōc** tempore decimārum et tribūtōrum pertinentium ad nōs, et **salis** **stāgna** et pertinentēs ad nōs corōnās, omnia ipsīs concēdimus.

36 Et nihil hōrum irritum erit ex **hōc** et in omne tempus.

37 Nunc ergō **cūrātē** facere hōrum exemplum, et dētur Ionathae et pōnātur in monte sānctō in locō celebrī””.

38 Et vidēns Dēmētrius rēx quod siluit **terra** in cōnspectū suō, et nihil **eī** resistit, dīmīsit **tōtum** **exercitum** suum, ūnumquemque in locum suum, exceptō peregrīnō **exercitū**, quem contrāxit ab īnsulīs gentium; et inimīcī erant **eī** omnēs **exercitūs** patrum eius.

39 Tryphōn autem erat quīdam partium Alexandrī prius et vīdit quoniam **omnis** **exercitus** murmurābat contrā Dēmētrium et īvit ad Imalcue Ārabem, quī nūtriēbat Antiochum fīlium Alexandrī;

40 et **assidēbat** **eī**, ut trāderet eum ipsī, ut rēgnāret locō patris **suī**. Et ēnūntiāvit **eī** **quanta** cōnstituerat Dēmētrius et inimīcitiās exercituum eius adversus illum; et mānsit ibi diēbus multīs.

41 Et mīsit Ionathās ad Dēmētrium rēgem, ut ēiceret eōs, quī in **arce** erant in Ierusālem et quī in praesidiīs erant, quia impugnābant Isrāēl.

42 Et mīsit Dēmētrius ad **Ionathān** dīcēns: ”Nōn haec tantum faciam tibi et gentī tuae, sed **glōria** illūstrābō tē et gentem tuam, cum fuerit opportūnum;

43 nunc ergō **rēctē** **fēcerīs**, sī **miserīs** in auxilium mihi virōs, quia discessit **omnis** **exercitus** meus”.

44 Et mīsit **eī** Ionathās tria **mīlia** **virōrum** fortium Antiochīam, et vēnērunt ad rēgem, et dēlectātus **est** rēx in adventū eōrum.

45 Et convēnērunt, quī erant dē cīvitāte, centum vīgintī **mīlia** **virōrum**, et volēbant interficere rēgem;

46 et **fūgit** rēx in aulam, et occupāvērunt, quī erant dē cīvitāte, itinera cīvitātis et coepērunt pugnāre.

47 Et vocāvit rēx Iūdaeōs in auxilium, et convēnērunt omnēs simul ad eum et dispersī sunt per cīvitātem; et **occīdērunt** in **illā** **diē** centum **mīlia** hominum.

48 Et succendērunt cīvitātem et cēpērunt **spolia** **multa** in **diē** **illā** et līberāvērunt rēgem.

49 Et vīdērunt, quī erant dē cīvitāte, quod obtinuissent Iūdaeī cīvitātem, sīcut volēbant, et īnfirmātī sunt mente **suā** et clāmāvērunt ad rēgem cum precibus dīcentēs:

50 ”Dā nōbīs dextrās, et cessent Iūdaeī oppugnāre nōs et cīvitātem”.

51 Et prōiēcērunt **arma** **sua** et fēcērunt pācem; et glōrificātī sunt Iūdaeī in cōnspectū **rēgis** et in cōnspectū omnium, quī erant in rēgnō eius, et nōminātī sunt in rēgnō et regressī sunt in Ierusālem habentēs **spolia** **multa**.

52 Et sēdit Dēmētrius rēx in **sēde** rēgnī **suī**, et siluit **terra** in cōnspectū eius.

53 Et mentītus **est** omnia, quaecumque dīxit, et abaliēnāvit sē ā **Ionathā** et nōn retribuit **eī** secundum beneficia, quae sibi tribuerat, et vexābat eum valdē.

54 Post haec autem reversus **est** Tryphōn, et Antiochus cum eō puer adulescentior; et rēgnāvit et imposuit sibi **diadēma**.

55 Et congregātī sunt ad eum omnēs **exercitūs**, quōs disperserat Dēmētrius, et pugnāvērunt contrā eum, et **fugit** et terga vertit.

56 Et accēpit Tryphōn bēstiās et obtinuit Antiochīam.

57 Et scrīpsit Antiochus adulescentior Ionathae dīcēns: ”Cōnstituō tibi summum sacerdōtium et cōnstituō tē super quattuor regiōnēs et ut sīs dē **amīcīs** **rēgis**”.

58 Et mīsit illī vāsa **aurea** et ministerium et **dedit** **eī** potestātem bibendī in aurō et **esse** in **purpurā** et habēre fībulam auream.

59 Et Simōnem frātrem eius cōnstituit ducem ā dēscēnsū Tyrī usque ad fīnēs Aegyptī.

60 Et exiit Ionathās et perambulābat trāns flūmen et in cīvitātibus, et **congregātus** **est** ad eum **omnis** **exercitus** **Syriae** in auxilium; et **vēnit** Ascalōnem, et occurrērunt **eī** **honōrificē** dē cīvitāte.

61 Et abiit inde Gāzam, et conclūsērunt, quī erant Gāzae; et obsēdit eam et succendit, quae erant in circuitū cīvitātis, et **praedātus** **est** **eā**.

62 Et rogāvērunt Gazēnsēs **Ionathān**, et **dēdit** illīs dexteram et accēpit fīliōs prīncipum eōrum **obsidēs** et mīsit illōs in Ierusālem; et perambulāvit regiōnem usque **Damascum**.

63 Et audīvit Ionathās quod aderant prīncipēs Dēmētriī in Cadēs, quae **est** in **Galilaeā**, cum **exercitū** multō volentēs eum **removēre** ā negōtiō;

64 et occurrit illīs, frātrem autem suum Simōnem relīquit in regiōne.

65 Et applicuit Simōn ad Bethsūram et expugnābat eam diēbus multīs et conclūsit eōs.

66 Et postulāvērunt ab eō dextrās accipere, et **dedit** illīs; et ēiēcit eōs inde et cēpit cīvitātem et posuit in **ea** praesidium.

67 Et Ionathās et **castra** eius applicuērunt ad aquam Gennesar et ante lūcem vigilāvērunt in campō Āsor.

68 Et ecce **castra** aliēnigenārum occurrēbant **eī** in campō et tendēbant **eī** īnsidiās in montibus; ipsī autem occurrērunt ex adversō.

69 Īnsidiae vērō exsurrēxērunt dē locīs **suīs** et commīsērunt proelium.

70 Et fūgērunt, quī erant ex **parte** Ionathae omnēs, et nēmō **relictus** **est** ex eīs, **nisi** Matthathiās fīlius Absalōmī et Iūdās fīlius Chalphī prīnceps mīlitiae **exercitūs**.

71 Et scidit Ionathās vestīmenta **sua** et posuit terram in **capite** suō et ōrāvit.

72 Et reversus **est** ad eōs in proelium et convertit eōs in fugam; et fūgērunt.

73 Et vīdērunt, quī fugiēbant **partīs** illīus, et reversī sunt ad eum et īnsequēbantur cum eō usque Cadēs, usque ad **castra** ipsōrum, et applicuērunt **illīc**.

74 Et **cecidērunt** dē aliēnigenīs in **diē** **illa** tria **mīlia** **virōrum**; et reversus **est** Ionathās in Ierusālem.

## 12

1 Et vīdit Ionathās quia tempus eum adiuvat; et ēlēgit virōs et mīsit Rōmam **statuere** et renovāre cum eīs amīcitiam;

2 et ad Spartiātās et ad **alia** **loca** mīsit epistulās secundum **eadem**.

3 Et abiērunt Rōmam et intrāvērunt cūriam et dīxērunt: “Ionathās summus sacerdōs et gēns Iūdaeōrum mīsērunt nōs renovāre amīcitiam et societātem secundum **prīstinum**”.

4 Et dedērunt illīs epistulās ad ipsōs per **loca**, ut dēdūcerent eōs in terram Iūdae cum pāce.

5 Et **hoc** **est** exemplum epistulārum, quās scrīpsit Ionathās Spartiātīs:

6 ”Ionathās summus sacerdōs et seniōrēs **gentīs** et sacerdōtēs et reliquus **populus** Iūdaeōrum Spartiātīs frātribus salūtem.

7 Iamprīdem missae erant epistulae ad Ōniam summum sacerdōtem ab Arīō, quī rēgnābat apud vōs, quoniam **estis** frātrēs nostrī, sīcut rescrīptum continet, quod subiectum **est**.

8 Et suscēpit Ōniās **virum**, quī **missus** fuerat, cum **honōre**; et accēpit epistulās, in quibus significābātur dē societāte et **amīcitiā**.

9 Nōs igitur, cum nūllō hōrum indigērēmus, exhortātiōnem habentēs sānctōs librōs, quī sunt in manibus nostrīs,

10 tentāvimus **mittere** ad vōs renovāre frāternitātem et amīcitiam, nē forte aliēnī efficiāmur ā vōbīs; **multa** enim tempora trānsiērunt, ex quō mīsistis ad nōs.

11 Nōs ergō in omnī tempore **sine** intermissiōne in diēbus sollemnibus et cēterīs, quibus oportet, memorēs sumus vestrī in sacrificiīs, quae **offerīmus**, et in obsecrātiōnibus, sīcut fās **est** et decet meminisse frātrum.

12 Laetāmur itaque dē **glōriā** **vestrā**.

13 Nōs autem circumdedērunt multae trībulātiōnēs et **multa** **proelia**; et impugnāvērunt nōs **rēgēs**, quī sunt in circuitū nostrō.

14 Nōluimus ergō vōbīs molestī **esse** et cēterīs sociīs et **amīcīs** nostrīs in hīs proeliīs;

15 habēmus enim dē caelō auxilium, quod nōs adiuvat, et līberātī sumus nōs ab inimīcīs nostrīs, et humiliātī sunt inimīcī nostrī.

16 Ēlēgimus itaque Numēnium Antiochī fīlium et Antipatrem **Iāsonis** fīlium et mīsimus ad Rōmānōs renovāre cum eīs amīcitiam et societātem **prīstinam**;

17 mandāvimus itaque eīs, ut veniant etiam ad vōs et salūtent vōs et reddant vōbīs epistulās nostrās dē innovātiōne et frāternitāte **nostrā**.

18 Et nunc **bene** faciētis respondentēs nōbīs ad haec”.

19 Et **hoc** **est** rescrīptum epistulārum, quās mīsērunt Ōniae:

20 ”Arīus rēx Spartiātārum Ōniae sacerdōtī magnō salūtem.

21 Inventum **est** in **scrīptūrā** dē Spartiātīs et Iūdaeīs quoniam sunt frātrēs et quod sunt dē genere Abraham.

22 Et nunc, ex quō haec cognōvimus, **bene** faciētis scrībentēs nōbīs dē pāce **vestrā**.

23 Sed et nōs rescrībimus vōbīs. Pecora **vestra** et possessiōnēs vestrae nostrae sunt; et, quae **nostra**, **vestra** sunt. Mandāmus itaque, ut annūntient vōbīs secundum haec”.

24 Et audīvit Ionathās quoniam regressī sunt prīncipēs Dēmētriī cum **exercitū** multō suprā quam prius pugnāre adversus eum.

25 Et exiit ab Ierusālem et occurrit eīs in Amathitem regiōnem; nōn enim **dedit** eīs spatium, ut ingrederentur regiōnem eius.

26 Et mīsit speculātōrēs in **castra** eōrum, et reversī renūntiāvērunt **eī** quod **ita** cōnstituunt supervenīre illīs nocte.

27 Cum **occīdisset** autem sōl, praecēpit Ionathās **suīs** vigilāre et **esse** in armīs parātōs ad pugnam **tōtā** nocte; et ēmīsit cūstōdēs per circuitum castrōrum.

28 Et audiērunt adversāriī quod **parātus** **est** Ionathās cum **suīs** in bellum, et timuērunt et formīdāvērunt in **corde** suō et accendērunt focōs in castrīs **suīs**.

29 Ionathās autem et, quī cum eō erant, nōn cognōvērunt usque **manē**; vidēbant enim lūmināria ārdentia.

30 Et īnsecūtus **est** eōs Ionathās et nōn comprehendit eōs; trānsierant enim flūmen Eleutherum.

31 Et dīvertit Ionathās ad Arabās, quī vocantur Zabadaēī, et percussit eōs et accēpit **spolia** eōrum.

32 Et iūnxit et **vēnit** **Damascum** et perambulābat omnem regiōnem illam.

33 Simōn autem exiit et **vēnit** usque ad Ascalōnem et ad **proxima** praesidia et dēclīnāvit in Ioppēn et occupāvit eam;

34 audīvit enim quod vellent praesidium **trādere** partibus Dēmētriī, et posuit ibi cūstōdēs, ut cūstōdīrent eam.

35 Et reversus **est** Ionathās et convocāvit seniōrēs **populī** et cōgitāvit cum eīs aedificāre praesidia in **Iūdaeā**

36 et altius **extollere** mūrōs Ierusālem et exaltāre altitūdinem magnam inter **medium** **arcis** et cīvitātis, ut sēparāret eam ā cīvitāte, ut **esset** **ipsa** singulāriter, ut neque emant neque vēndant.

37 Et convēnērunt, ut aedificārent cīvitātem; et **cecidit** dē mūrō, quī erat super torrentem ā subsōlānō, et reparāvit eum, quī vocātur Chaphenatha.

38 Et Simōn aedificāvit Adida in Sephēla et mūnīvit eam et imposuit portās et **serās**.

39 Et quaesīvit Tryphōn rēgnāre Asiae et **impōnere** sibi **diadēma** et **extendere** **manum** in Antiochum rēgem.

40 Et veritus **est**, nē forte nōn permitteret eum Ionathās et nē forte pugnāret adversus eum, et quaerēbat **comprehendere** eum et **occīdere** et exsurgēns abiit in Bethsān.

41 Et exīvit Ionathās obviam illī cum quadrāgintā mīlibus **virōrum** **ēlēctōrum** in proelium et **venit** Bethsan.

42 Et vīdit Tryphōn quia **venit** cum **exercitū** multō et **extendere** in eum **manūs** timuit

43 et excēpit eum cum **honōre** et commendāvit eum omnibus **amīcīs** **suīs** et **dedit** **eī** **mūnera** et praecēpit exercitibus **suīs**, ut oboedīrent **eī** sīcut sibi.

44 Et dīxit Ionathae: ”Ut quid vexāstī ūniversum **populum**, cum bellum nōbīs nōn sit?

45 Et nunc remitte eōs in domōs suās. Ēlige autem tibi virōs paucōs, quī tēcum sint, et **venī** mēcum Ptolemāidam, et trādam eam tibi et **reliqua** praesidia et reliquum **exercitum** et ūniversōs praepositōs negōtiīs et conversus abībō; proptereā enim **venī**”.

46 Et crēdidit **eī** et fēcit, sīcut dīxit, et dīmīsit **exercitum**, et abiērunt in terram Iūdae.

47 Retinuit autem sēcum tria **mīlia** **virōrum**, ex quibus remīsit in Galilaeam duo **mīlia**; mīlle autem vēnērunt cum eō.

48 Ut autem intrāvit Ptolemāidam Ionathās, clausērunt portās Ptolemēnsēs et comprehendērunt eum; et omnēs, quī cum eō intrāverant, gladiō interfēcērunt.

49 Et mīsit Tryphōn **exercitum** et equitēs in Galilaeam et in campum magnum, ut perderent omnēs sociōs Ionathae.

50 At illī, cum cognōvissent quia comprehēnsus **est** Ionathās et periit, et omnēs, quī cum eō erant, hortātī sunt sēmetipsōs et ībant conglobātī parātī in proelium.

51 Et videntēs hī, quī īnsecūtī fuerant, quia prō **animā** rēs **est** illīs, reversī sunt;

52 illī autem vēnērunt omnēs cum pāce in terram Iūdae et plānxērunt **Ionathān** et eōs, quī cum ipsō fuerant, et timuērunt valdē; et lūxit Isrāēl lūctū magnō.

53 Et quaesiērunt omnēs gentēs, quae erant in circuitū eōrum, **conterere** eōs; dīxērunt enim:

54 “Nōn habent prīncipem et adiuvantem; nunc ergō expugnēmus illōs et tollāmus dē hominibus memoriam eōrum”.

## 13

1 Et audīvit Simōn quod cōn gregāvit Tryphōn **exercitum** cōpiōsum, ut venīret in terram Iūdae et attereret eam.

2 Vidēns quia in tremōre **populus** **est** et in timōre, ascendit Ierusālem et congregāvit **populum**

3 et exhortātus **est** eōs et dīxit illīs: ”Vōs **scītis** **quanta** ego et frātrēs meī et **domus** patris meī fēcimus prō lēgibus et prō sānctīs **proelia** et angustiās quālēs vīdimus.

4 Hōrum **grātiā** periērunt frātrēs meī omnēs propter Isrāēl, et **relictus** sum ego **sōlus**.

5 Et nunc nōn mihi contingat **parcere** animae meae in omnī tempore trībulātiōnis; nōn enim melior sum frātribus meīs.

6 Vindicābō tamen gentem meam et **sānctā**, uxōrēs **quoque** et nātōs vestrōs, quia congregātae sunt ūniversae gentēs **conterere** nōs inimīcitiae **grātia**”.

7 Et **accēnsus** **est** **spīritus** **populī**, simul ut audīvit sermōnēs istōs,

8 et respondērunt vōce **magnā** dīcentēs: ”Tū **es** dux noster locō Iūdae et Ionathae frātris tuī;

9 **pugna** proelium nostrum, et omnia, quaecumque **dīxerīs** nōbīs, faciēmus”.

10 Et congregāns omnēs virōs bellātōrēs accelerāvit cōnsummāre ūniversōs mūrōs Ierusālem et mūnīvit eam in gȳrō.

11 Et mīsit **Ionathān** fīlium Absalōmī et cum eō **exercitum** magnum in Ioppēn et, ēiectīs hīs, quī erant in **eā**, remānsit **illīc** in **eā**.

12 Et mōvit Tryphōn ā **Ptolemāidā** cum **exercitū** multō, ut venīret in terram Iūdae, et Ionathās cum eō in **cūstōdiā**.

13 Simōn autem applicuit in Adīdīs contrā faciem campī.

14 Et ut cognōvit Tryphōn quia surrēxit Simōn locō frātris **suī** Ionathae et quia commissūrus **esset** cum eō proelium, mīsit ad eum lēgātōs

15 dīcēns: ”Prō argentō, quod dēbēbat frāter tuus Ionathās fiscō **rēgis** propter **negōtia**, quae habuit, dētinuimus eum;

16 et nunc mitte argentī talenta centum et duōs fīliōs eius **obsidēs**, ut nōn dīmissus fugiat ā nōbīs, et remittēmus eum”.

17 Et cognōvit Simōn quia cum dolō loquuntur sēcum; mīsit tamen accipere argentum et puerōs, nē inimīcitiam magnam sūmeret ad **populum**,

18 quī dīcerent: ”Quia nōn mīsit **eī** argentum et puerōs, periit”.

19 Et mīsit puerōs et centum talenta. Et mentītus **est** et nōn dīmīsit **Ionathān**;

20 et post haec **venit** Tryphōn intrāre in regiōnem, ut contereret eam, et gȳrāvērunt per viam, quae dūcit Adoram. Et Simōn et **castra** eius ambulābant in omnem locum, quōcumque ībant.

21 Quī autem in **arce** erant, mīsērunt ad Tryphōnem lēgātōs urgentēs eum, ut venīret ad eōs per dēsertum et mitteret illīs alimōniās.

22 Et parāvit Tryphōn omnem equitātum suum, ut venīret; et in **illā** nocte fuit nix **multa** valdē, et nōn **venit** propter nivem et discessit et abiit in Galaaditim.

23 Et cum appropinquāsset Bascamān, **occīdit** **Ionathān**, et sepultus **est** **illīc**;

24 et convertit Tryphōn et abiit in terram suam.

25 Et mīsit Simōn et accēpit ossa Ionathae frātris **suī** et sepelīvit eum in **Modīn** cīvitāte patrum eius.

26 Et plānxērunt eum **omnīs** Isrāēl plānctū magnō et lūxērunt eum diēs multōs.

27 Et aedificāvit Simōn super sepulcrum patris **suī** et frātrum suōrum et exaltāvit illud vīsū, lapide polītō retrō et ante;

28 et statuit septem pyramidās, ūnam contrā ūnam, patrī et mātrī et quattuor frātribus.

29 Et hīs fēcit māchināmenta circumpōnēns columnās magnās et super columnās **arma** ad memoriam aeternam et iuxtā **arma** nāvēs sculptās, quae vidērentur ab omnibus nāvigantibus mare.

30 **Hoc** **est** sepulcrum, quod fēcit in **Modīn**, usque in hunc diem.

31 Tryphōn autem iter faciēbat dolō cum Antiochō **rēge** adulescentiōre et **occīdit** eum

32 et rēgnāvit locō eius et imposuit sibi **diadēma** Asiae et fēcit **plāgam** magnam in **terrā**.

33 Et aedificāvit Simōn praesidia Iūdaeae mūniēns **eā** turribus excelsīs et **mūrīs** magnīs et portīs et **serīs**; et posuit alimenta in mūnītiōnibus.

34 Et ēlēgit Simōn virōs et mīsit ad Dēmētrium rēgem, ut faceret remissiōnem regiōnī, quia **āctus** omnēs Tryphōnis fuerant **rapīnae**.

35 Et Dēmētrius rēx ad verba **ista** respondit **eī** et scrīpsit epistulam tālem:

36 ”Rēx Dēmētrius Simōnī summō sacerdōtī et amīcō rēgum et seniōribus et gentī Iūdaeōrum salūtem.

37 Corōnam auream et baen, quam mīsistis, suscēpimus; et parātī sumus facere vōbīscum pācem magnam et **scrībere** praepositīs **rēgis** **remittere** vōbīs, quae indulsimus.

38 Quaecumque enim cōnstituimus vōbīs, cōnstant; mūnītiōnēs, quās aedificāstis, vōbīs sint.

39 Remittimus **quoque** ignōrantiās et **peccāta** usque in hodiernum diem et corōnam, quam dēbēbātis; et, sī quid aliud erat tribūtārium in Ierusālem, iam nōn sit tribūtārium.

40 Et, sī quī ex vōbīs aptī sunt cōnscrībī inter nostrōs, cōnscrībantur, et sit inter nōs pāx”.

41 Annō centēsimō septuāgēsimō ablātum **est** iugum gentium ab Isrāēl.

42 Et coepit **populus** Isrāēl **scrībere** in cōnscrīptiōnibus et commūtātiōnibus: ”Annō prīmō sub Simōne summō sacerdōte magnō **duce** et prīncipe Iūdaeōrum”.

43 In diēbus illīs applicuit Simōn ad Gazaram et **circumdedit** eam castrīs et fēcit māchinam et applicuit ad cīvitātem et percussit turrim ūnam et comprehendit.

44 Et ērūperant, quī erant intrā māchinam, in cīvitātem; et **factus** **est** **mōtus** magnus in cīvitāte.

45 Et ascendērunt, quī erant in cīvitāte, cum uxōribus et fīliīs suprā mūrum, **scissīs** tunicīs **suīs**, et clāmāvērunt vōce **magnā** postulantēs ā Simōne dextrās sibi darī

46 et dīxērunt: ”Nōn nōbīs reddās secundum malitiās nostrās sed secundum misericordiam tuam”.

47 Et cōnsēnsit illīs Simōn et nōn dēbellāvit eōs; ēiēcit tamen eōs dē cīvitāte et mundāvit aedēs, in quibus fuerant simulācra, et tunc intrāvit in eam **canēns** et benedīcēns.

48 Et, **ēiecta** ab **eā** omnī **immunditiā**, collocāvit in **ea** virōs, quī lēgem facerent, et mūnīvit eam et aedificāvit sibi habitātiōnem.

49 Quī autem erant in **arce** Ierusālem, prohibēbantur ēgredī et ingredī regiōnem et **emere** ac **vēndere**; et ēsuriērunt valdē, et multī ex eīs famē periērunt.

50 Et clāmāvērunt ad Simōnem, ut dextrās acciperent, et **dēdit** illīs et ēiēcit eōs inde et mundāvit arcem ā contāminātiōnibus.

51 Et intrāvērunt in eam **tertia** et **vīcēsimā** **diē** secundī **mēnsis**, annō centēsimō septuāgēsimō prīmō, cum laude et rāmīs palmārum et cinyrīs et cymbalīs et nablīs et hymnīs et canticīs, quia contrītus **est** inimīcus magnus ex Isrāēl.

52 Et cōnstituit, ut omnibus annīs agerentur diēs hī cum **laetitiā**.

53 Et mūnīvit montem templī, quī erat secus arcem, et habitāvit ibi ipse et quī cum eō erant.

54 Et vīdit Simōn Iōannem fīlium suum quod vir **esset** et posuit eum ducem virtūtum ūniversārum; et habitāvit in Gazāris.

## 14

1 Annō centēsimō septuāgēsimō secundō congregāvit rēx Dēmētrius **exercitum** suum et abiit in Mēdiam ad **contrahendā** sibi **auxilia**, ut expugnāret Tryphōnem.

2 Et audīvit Arsacēs rēx Persīdis et Mēdiae, quia intrāvit Dēmētrius cōnfīnēs suōs, et mīsit ūnum dē prīncipibus **suīs**, ut comprehenderet eum vīvum.

3 Et abiit et percussit **castra** Dēmētriī et comprehendit eum et dūxit eum ad Arsacem et posuit eum in cūstōdiam.

4 Et siluit **terra** Iūdae omnibus diēbus Simōnis;

et quaesīvit **bona** gentī suae,

et placuit illīs potestās eius,

et **glōriā** eius omnibus diēbus.

5 Et cum omnī **glōriā** **suā**

accēpit Ioppēn in portum

et fēcit introitum īnsulīs **maris**.

6 Et dīlātāvit fīnēs **gentis** suae

et obtinuit regiōnem.

7 Et congregāvit captīvitātem multam et **dominātus** **est** Gazarae et Bethsūrae et arcī;

et abstulit immunditiās ex **eā**,

et nōn erat quī resisteret **eī**.

8 Et ūnusquisque colēbat terram suam cum pāce;

et **terra** dabat **frūctūs** suōs,

et ligna campōrum frūctum suum. 9 Seniōrēs in **platēīs** sedēbant,

omnēs dē bonīs commūniter tractābant,

et iuvenēs induēbant sē glōriam

et stolās bellī.

10 Et cīvitātibus tribuēbat alimōniās et cōnstituēbat eās, ut **essent** vāsa mūnītiōnis,

quoadusque nōminātum **est** **nōmen** glōriae eius

usque ad extrēmum terrae.

11 Fēcit pācem super terram,

et laetātus **est** Isrāēl **laetitiā** **magnā**.

12 Et sēdit ūnusquisque sub vīte **suā**

et sub **fīculneā** **suā**,

et nōn erat quī eōs terrēret.

13 Dēfēcit impugnāns eōs super terram;

**rēgēs** contrītī sunt in diēbus illīs.

14 Et cōnfirmāvit omnēs humilēs **populī** **suī**

et lēgem exquīsīvit et abstulit omnem inīquum et **mālum**.

15 **Sāncta** glōrificāvit

et multiplicāvit vāsa sānctōrum.

16 Et audītum **est** Rōmae quia **dēfūnctus** **esset** Ionathās, et usque in Spartiātās, et contrīstātī sunt valdē.

17 Ut audiērunt autem quod Simōn frāter eius **factus** **esset** summus sacerdōs locō eius, et ipse obtinēret regiōnem et cīvitātēs in **ea**,

18 scrīpsērunt ad eum in tabulīs aereīs, ut renovārent cum eō amīcitiās et societātem, quam fēcerant cum **Iūdā** et cum **Ionathā** frātribus eius;

19 et lēctae sunt in cōnspectū ecclēsiae in Ierusālem. Et **hoc** exemplum epistulārum, quās Spartiātae mīsērunt:

20 ”Spartiānōrum prīncipēs et cīvitās Simōnī sacerdōtī magnō et seniōribus et sacerdōtibus et reliquō **populō** Iūdaeōrum frātribus salūtem.

21 Lēgātī, quī missī sunt ad **populum** nostrum, nūntiāvērunt nōbīs dē **vestrā** **glōriā** et **honōre**, et gāvīsī sumus in introitū eōrum

22 et scrīpsimus, quae ab eīs erant **dicta** in conciliīs **populī** sīc: “Numenius Antiochī et Antipater **Iāsonis** fīlius, lēgātī Iūdaeōrum, vēnērunt ad nōs renovantēs nōbīscum amīcitiam”.

23 Et placuit **populō** excipere virōs **glōriōsē** et **pōnere** exemplum sermōnum eōrum in **sēgregātīs** **populī** **librīs**, ut sit ad memoriam **populō** Spartiātārum. Exemplum autem hōrum scrīpsimus Simōnī magnō sacerdōtī”.

24 Post haec autem mīsit Simōn Numēnium Rōmam habentem clipeum aureum magnum pondō minārum mīlle ad statuendam cum eīs societātem.

25 Cum autem audīsset **populus** sermōnēs istōs, dīxērunt: ”Quam grātiārum āctiōnem reddēmus Simōnī et fīliīs eius?

26 Invaluit enim ipse et frātrēs eius et **domus** patris eius et expugnāvit inimīcōs Isrāēl ab eīs; et statuērunt **eī** lībertātem”. Et dēscrīpsērunt in tabulīs aereīs et posuērunt in titulīs in monte **Sīōn**.

27 Et **hoc** **est** exemplum scrīptūrae: ”**Octāva** **decima** **diē** Elul, annō centēsimō septuāgēsimō secundō, annō tertiō sub Simōne sacerdōte magnō, in Asaramel,

28 in conventū magnō sacerdōtum et **populī** et prīncipum **gentīs** et seniōrum regiōnis **nōta** **facta** sunt nōbīs haec:

29 Quoniam frequenter **facta** sunt **proelia** in regiōne, Simōn autem fīlius Matthathiae, fīlius ex fīliīs Ioarib, et frātrēs eius dedērunt sē perīculō et restitērunt adversāriīs **gentis** suae, ut stārent **sāncta** ipsōrum et lēx; et **glōria** **magnā** glōrificāvērunt gentem suam.

30 Et congregāvit Ionathās gentem suam et **factus** **est** illīs sacerdōs magnus et **appositus** **est** ad **populum** suum.

31 Et voluērunt inimīcī eōrum calcāre et **atterere** regiōnem ipsōrum et **extendere** **manūs** in **sāncta** eōrum.

32 Tunc restitit Simōn et pugnāvit prō gente **suā** et ērogāvit pecūniās multās et armāvit virōs **virtūtis** **gentis** suae et **dedit** illīs **stīpendia**.

33 Et mūnīvit cīvitātēs Iūdaeae et Bethsūram, quae erat in fīnibus Iūdaeae, ubi erant **arma** hostium anteā, et posuit **illīc** praesidium virōs Iūdaeōs;

34 et Ioppēn mūnīvit, quae erat ad mare, et Gazaram, quae **est** in fīnibus Azōtī, in **quā** hostēs anteā habitābant, et collocāvit **illīc** Iūdaeōs et, quaecumque **apta** erant ad correptiōnem eōrum, posuit in eīs.

35 Et vīdit **populus** fidem Simōnis et glōriam, quam cōgitābat facere gentī suae; et posuērunt eum ducem suum et prīncipem sacerdōtum, eō quod ipse fēcerat haec omnia et iūstitiam et fidem, quam cōnservāvit gentī suae, et exquīsīvit omnī **modō** exaltāre **populum** suum.

36 Et in diēbus eius prōsperātum **est** in manibus eius, ut tollerentur gentēs dē regiōne ipsōrum et, quī in cīvitāte Dāvīd erant in Ierusālem, quī fēcerant sibi arcem, dē **quā** prōcēdēbant et contāminābant omnia, quae in circuitū sānctōrum sunt, et īnferēbant **plāgam** magnam castitātī;

37 et collocāvit in **ea** virōs Iūdaeōs et mūnīvit eam ad tūtāmentum regiōnis et cīvitātis et exaltāvit mūrōs Ierusālem.

38 Et rēx Dēmētrius statuit illī summum sacerdōtium secundum haec

39 et fēcit eum amīcum suum et glōrificāvit eum **glōria** **magna**.

40 Audīvit enim quod appellātī sunt Iūdaeī ā Rōmānīs **amīcī** et sociī et frātrēs, et quia suscēpērunt lēgātōs Simōnis **glōriōsē**;

41 et quia Iūdaeī et sacerdōtēs cōnsēnsērunt eum **esse** ducem suum et summum sacerdōtem in aeternum, dōnec surgat **prophēta** **fidēlis**,

42 et ut sit super eōs dux, et ut **cūra** **esset** illī prō sānctīs, ut cōnstitueret per eum super **opera** eōrum et super regiōnem et super **arma** et super praesidia;

43 et **cūra** sit illī dē sānctīs, et ut audiātur ab omnibus; et scrībantur in nōmine eius omnēs cōnscrīptiōnēs in regiōne, et ut operiātur **purpura** et aurum portet;

44 et nē liceat ūllī ex **populō** et ex sacerdōtibus irritum facere aliquid hōrum et **contrādīcere** hīs, quae ab eō dīcuntur, aut convocāre conventum in regiōne **sine** ipsō et vestīrī **purpurā** et **ūtī** **fībula** **aurea**;

45 quī autem fēcerit extrā haec aut irritum fēcerit aliquid hōrum, reus erit.

46 Et complacuit omnī **populō** **statuere** Simōnī facere secundum verba **ista**.

47 Et suscēpit Simōn et placuit **eī**, ut summō sacerdōtiō fungerētur et **esset** dux et prīnceps **gentis** Iūdaeōrum et sacerdōtum et **praeesset** omnibus”.

48 Et scrīptūram istam dīxērunt **pōnere** in tabulīs aereīs et **pōnere** eās in peribolō sānctōrum in locō celebrī;

49 exemplum autem eōrum **pōnere** in aerāriō, ut habeat Simōn et fīliī eius.

## 15

1 Et mīsit rēx Antiochus fīlius Dēmētriī epistulās ab īnsulīs **maris** Simōnī sacerdōtī et prīncipī **gentis** Iūdaeōrum et ūniversae gentī,

2 et erant continentēs hunc modum: ”Rēx Antiochus Simōnī sacerdōtī magnō et **gentīs** prīncipī et gentī Iūdaeōrum salūtem.

3 Quoniam quīdam pestilentēs obtinuērunt rēgnum patrum nostrōrum, volō autem vindicāre rēgnum, ut restituam illud, sīcut erat anteā, dēlēctumque fēcī multitūdinis **exercitus** et fēcī nāvēs bellicās;

4 volō autem **prōcēdere** per regiōnem, ut ulcīscar in eōs, quī corrūpērunt regiōnem nostram et quī dēsōlāvērunt cīvitātēs multās in rēgnō meō.

5 Nunc ergō statuō tibi omnēs oblātiōnēs, quās remīsērunt tibi ante mē **rēgēs**, et quaecumque **alia** **dōna** remīsērunt tibi.

6 Et permīsī tibi facere monētam propriam numisma regiōnī tuae;

7 Ierusālem autem et **sānctā** **esse** **lībera**, et omnia **arma**, quae fabricātus **es**, et praesidia, quae cōnstrūxistī, quae tenēs, maneant tibi;

8 et omne dēbitum **rēgis**, et quae **futūra** sunt **rēgī** ex **hōc** et in **tōtum** tempus, remittantur tibi.

9 Cum autem **obtinuerīmus** rēgnum nostrum, glōrificābimus tē et gentem tuam et templum **glōria** **magna**, **ita** ut manifestētur **glōria** **vestra** in **ūniversā** **terrā**”.

10 Annō centēsimō septuāgēsimō quārtō exiit Antiochus in terram patrum suōrum, et convēnērunt ad eum omnēs **exercitūs**, **ita** ut paucī relictī **essent** cum Tryphōne.

11 Et īnsecūtus **est** eum Antiochus rēx, et **venit** Doram fugiēns, quae **est** ad mare;

12 sciēbat enim quod **congregāta** sunt **mala** in eum, et relīquit eum **exercitus**.

13 Et applicuit Antiochus ad Doram cum centum vīgintī mīlibus **virōrum** belligerātōrum et octo mīlibus **equitum**

14 et circuīvit cīvitātem, et nāvēs ā marī accessērunt; et vexābat cīvitātem ā **terrā** et marī et nēminem sinēbat ingredī vel ēgredī.

15 **Venit** autem Numenius et, quī cum eō fuerant, ab urbe **Rōmā** habentēs epistulās rēgibus et regiōnibus scrīptās, in quibus continēbantur haec:

16 “Lūcius cōnsul Rōmānōrum Ptolemaeō **rēgī** salūtem.

17 Lēgātī Iūdaeōrum vēnērunt ad nōs **amīcī** nostrī et sociī renovantēs **prīstinam** amīcitiam et societātem, missī ā Simōne prīncipe sacerdōtum et **populō** Iūdaeōrum.

18 Attulērunt autem et clipeum aureum minārum mīlle.

19 Placuit itaque nōbīs **scrībere** rēgibus et regiōnibus, ut nōn exquīrant illīs **mala** neque impugnent eōs et cīvitātēs eōrum et regiōnem eōrum et ut nōn ferant auxilium pugnantibus adversus eōs.

20 Vīsum autem **est** nōbīs accipere ab eīs clipeum.

21 Sī quī ergō pestilentēs refūgērunt dē regiōne ipsōrum ad vōs, **trāditē** eōs Simōnī prīncipī sacerdōtum, ut vindicet in eōs secundum lēgem suam”.

22 Haec **eadem** scrīpsit Dēmētriō **rēgī** et Attalō et Ariarāthae et Arsācae

23 et in omnēs regiōnēs et Sampsacae et Spartiātīs et in Dēlum et in Myndum et in Sicyōnem et in Cārida et in Samum et in Pamphȳliam et in Lyciam et in Alicarnassum et in Rhodum et in Phaselidam et in Chō et in Sīdēn et in Aradon et in Gortȳnam et Cnidum et Cyprum et Cȳrēnēn.

24 Exemplum autem eōrum scrīpsērunt Simōnī prīncipī sacerdōtum et **populō** Iūdaeōrum.

25 Antiochus autem rēx applicuit **castra** in Doram in **secundā** **diē** admovēns **eī** semper **manūs** et māchinās faciēns et conclūsit Tryphōnem, nē exīret aut introīret.

26 Et mīsit ad eum Simōn duo **mīlia** **virōrum** **ēlēctōrum** in auxilium et argentum et aurum et vāsa **cōpiōsa**.

27 Et nōluit **eā** accipere, sed rūpit omnia, quae **pactus** **est** cum eō anteā, et aliēnāvit sē ab eō.

28 Et mīsit ad eum Athenobium ūnum dē **amīcīs** **suīs**, ut tractāret cum ipsō dīcēns: ”Vōs tenētis Ioppēn et Gazaram et arcem, quae **est** in Ierusālem, cīvitātēs rēgnī meī;

29 fīnēs eārum dēsōlāstis et fēcistis **plāgam** magnam in **terrā** et dominātī **estis** per **loca** **multa** in rēgnō meō.

30 Nunc ergō **trādite** cīvitātēs, quās occupāstis, et **tribūta** locōrum, in quibus dominātī **estis** extrā fīnēs Iūdaeae;

31 sīn autem, **date** prō illīs **quīngenta** talenta argentī, et exterminiī, quod extermināstis, et tribūtōrum cīvitātum **alia** talenta **quīngenta**; sīn autem, veniēmus et expugnābimus vōs”.

32 Et **venit** Athenobius amīcus **rēgis** in Ierusālem et vīdit glōriam Simōnis et clāritātem in aurō et argentō et apparātum cōpiōsum et obstupuit et rettulit **eī** verba **rēgis**.

33 Et respondit **eī** Simōn et dīxit **eī**: ”Neque aliēnam terram sūmpsimus neque **aliēna** dētinēmus sed hērēditātem patrum nostrōrum, quae **iniūstē** ab inimīcīs nostrīs aliquō tempore **possessa** **est**.

34 Nōs vērō tempus habentēs vindicāmus hērēditātem patrum nostrōrum;

35 nam dē Ioppē et Gazarā, quae expostulās, ipsae faciēbant in **populō** **plāgam** magnam et in regiōne **nostrā**: hōrum damus talenta centum”. Et nōn respondit **eī** verbum.

36 Reversus autem cum **īrā** ad rēgem renūntiāvit **eī** verba **ista** et glōriam Simōnis et **ūniversa**, quae vīdit; et īrātus **est** rēx **īrā** **magnā**.

37 Tryphōn autem ascendit in nāvem et **fūgit** in Orthōsiam.

38 Et cōnstituit rēx Cendebaeum ducem maritimum et **exercitum** peditum et **equitum** **dēdit** illī;

39 et mandāvit illī **movēre** **castra** contrā faciem Iūdaeae et mandāvit **eī** aedificāre **Cedrōn** et **obstruere** portās cīvitātis et ut dēbellāret **populum**. Rēx autem persequēbātur Tryphōnem.

40 Et **pervēnit** Cendebaeus Iamniam et coepit **irrītāre** plēbem et conculcāre Iūdaeam et captīvāre **populum** et interficere.

41 Et aedificāvit **Cedrōn** et collocāvit **illīc** equitēs et **exercitum**, ut ēgressī perambulārent viās Iūdaeae, sīcut cōnstituit **eī** rēx.

## 16

1 Et ascendit Iōannēs dē Gazāris et nūntiāvit Simōnī patrī suō, quae fēcit Cendebaeus.

2 Et vocāvit Simōn duōs fīliōs seniōrēs, Iūdam et Iōannem, et ait illīs: ”Ego et frātrēs meī et **domus** patris meī expugnāvimus hostēs Isrāēl ab **adulēscentiā** usque in hunc diem, et prōsperātum **est** in manibus nostrīs līberāre Isrāēl saepius.

3 Nunc autem senuī, vōs autem in **misericordiā** sufficientēs **estis** in annīs; **ēstote** locō meō et frātris meī et ēgressī **pugnātē** prō gente **nostrā**; auxilium vērō dē caelō vōbīscum sit”.

4 Et ēlēgit dē regiōne vīgintī **mīlia** **virōrum** belligerātōrum et equitēs; et **profectī** sunt ad Cendebaeum et dormiērunt in **Modīn**

5 et surrēxērunt **māne** et abiērunt in campum. Et ecce **exercitus** cōpiōsus in obviam illīs peditum et **equitum**, et fluvius torrēns erat inter **medium** ipsōrum.

6 Et admōvit **castra** contrā faciem eōrum ipse et **populus** eius et vīdit **populum** trepidantem ad trānsfretandum torrentem; et trānsfretāvit prīmus, et vīdērunt eum **virī** et trānsiērunt post eum.

7 Et dīvīsit **populum**, et equitēs in **mediō** peditum; erat autem **equitātus** adversāriōrum cōpiōsus nimis.

8 Et exclāmāvērunt tubīs, et in fugam conversus **est** Cendebaeus et **castra** eius, et **cecidērunt** ex eīs multī vulnerātī; residuī autem in mūnītiōnem fūgērunt.

9 Tunc vulnerātus **est** Iūdās frāter **Iōannis**; Iōannēs autem īnsecūtus **est** eōs, dōnec **venit** **Cedrōn**, quam aedificāvit.

10 Et fūgērunt usque ad turrēs, quae erant in agrīs Azōtī, et succendit eās ignī; et **cecidērunt** ex illīs duo **mīlia** **virōrum**. Et reversus **est** in Iūdaeam in pāce.

11 Et Ptolemaeus fīlius Abubī cōnstitūtus erat dux in campō Ierichō et habēbat argentum et aurum multum;

12 erat enim gener summī **sacerdōtis**.

13 Et exaltātum **est** cor eius, et volēbat obtinēre regiōnem et cōgitābat dolum adversus Simōnem et fīliōs eius, ut tolleret eōs.

14 Simōn autem perambulāns cīvitātēs, quae erant in regiōne, et sollicitūdinem gerēns eārum dēscendit in Ierichō ipse et Matthathiās et Iūdās fīliī eius, annō centēsimō septuāgēsimō septimō, **mēnse** ūndecimō, **hic** **est** **mēnsīs** Sabath.

15 Et suscēpit eōs fīlius Abubī in mūnītiunculam, quae vocātur Doc, cum dolō, quam aedificāvit; et fēcit eīs convīvium magnum et abscondit **illīc** virōs.

16 Et, cum inēbriātus **esset** Simōn et fīliī eius, surrēxit Ptolemaeus cum **suīs** et sūmpsērunt **arma** **sua** et intrāvērunt in convīvium et **occīdērunt** eum et duōs fīliōs eius et quōsdam puerōs eius.

17 Et fēcit dēceptiōnem magnam et reddidit **mala** prō bonīs.

18 Et scrīpsit haec Ptolemaeus et mīsit **rēgī**, ut mitteret **eī** **exercitum** in auxilium et trāderet **eī** cīvitātēs et regiōnem.

19 Et mīsit aliōs in Gazaram **tollere** Iōannem; et tribūnīs mīsit epistulās, ut venīrent ad sē, et daret eīs argentum et aurum et **dōna**.

20 Et aliōs mīsit occupāre Ierusālem et montem templī.

21 Et praecurrēns quīdam nūntiāvit Iōannī in Gazara quia periit pater eius et frātrēs eius et quia: ”Mīsit tē **quoque** interficī”.

22 Ut audīvit autem, vehementer expāvit et comprehendit virōs, quī vēnerant **perdere** eum, et **occīdit** eōs; cognōvit enim quia quaerēbant eum **perdere**.

23 Et **cētera** sermōnum **Iōannis** et bellōrum eius et bonārum virtūtum, quibus fortiter gessit, et aedificiī mūrōrum, quōs exstrūxit, et rērum gestārum eius,

24 ecce haec **scrīpta** sunt in **librō** diērum sacerdōtiī eius, ex quō **factus** **est** prīnceps sacerdōtum post patrem suum.


