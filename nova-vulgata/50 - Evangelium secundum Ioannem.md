# ĒVANGELIUM SECUNDUM IŌANNEM

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21)

## 1

1 In prīncipiō erat Verbum, et Verbum erat apud Deum, et Deus erat Verbum.

2 **Hoc** erat in prīncipiō apud Deum.

3 Omnia per ipsum **facta** sunt, et **sine** ipsō factum **est** nihil, quod factum **est**;

4 in ipsō **vītā** erat, et **vīta** erat lūx hominum,

5 et lūx in tenebrīs lūcet, et tenebrae eam nōn comprehendērunt.

6 Fuit homō **missus** ā Deō, cui **nōmen** erat Iōannēs;

7 **hic** **venit** in testimōnium, ut testimōnium perhibēret dē lūmine, ut omnēs crēderent per illum.

8 Nōn erat ille lūx, sed ut testimōnium perhibēret dē lūmine.

9 Erat lūx **vēra**, quae illūminat omnem hominem, veniēns in mundum.

10 In mundō erat, et mundus per ipsum **factus** **est**, et mundus eum nōn cognōvit.

11 In **propriā** **venit**, et **suī** eum nōn recēpērunt.

12 Quotquot autem accēpērunt eum, **dedit** eīs potestātem fīliōs Deī fierī, hīs, quī crēdunt in nōmine eius,

13 quī nōn ex sanguinibus neque ex voluntāte **carnis** neque ex voluntāte **virī**, sed ex Deō **nātī** sunt.

14 Et Verbum **carō** factum **est** et habitāvit in nōbīs; et vīdimus glōriam eius, glōriam quasi Ūnigenitī ā Patre, plēnum grātiae et vēritātis.

15 Iōannēs testimōnium perhibet dē ipsō et clāmat dīcēns: ”**Hic** erat, quem dīxī: Quī post mē ventūrus **est**, ante mē **factus** **est**, quia prior mē erat”.

16 Et dē plēnitūdine eius nōs omnēs accēpimus, et grātiam prō **grātiā**;

17 quia lēx per Moysēn **data** **est**, **grātia** et **vēritās** per **Iēsum** Chrīstum **facta** **est**.

18 Deum nēmō vīdit umquam; ūnigenitus Deus, quī **est** in **sinum** Patrīs, ipse ēnārrāvit.

19 Et **hoc** **est** testimōnium **Iōannis**, quandō mīsērunt ad eum Iūdaeī ab Hierosolymīs sacerdōtēs et Lēvītās, ut interrogārent eum: ”Tū **quis** **es**?”.

20 Et cōnfessus **est** et nōn negāvit; et cōnfessus **est**: ”Nōn sum ego Chrīstus”.

21 Et interrogāvērunt eum: ”Quid ergō? **Ēlīās** **es** tū?”. Et dīcit: ”Nōn sum”. ”**Prophēta** **es** tū?”. Et respondit: ”Nōn”.

22 Dīxērunt ergō **eī**: ”**Quis** **es**? Ut respōnsum dēmus hīs, quī mīsērunt nōs. Quid **dīcis** dē teipsō?”.

23 Ait:

”Ego vōx **clāmantis** in dēsertō:

“Dīrigite viam Dominī”,

sīcut dīxit Īsaiās **prophēta**”.

24 Et quī missī fuerant, erant ex **pharīsaeīs**;

25 et interrogāvērunt eum et dīxērunt **eī**: ”Quid ergō baptīzās, sī tū nōn **es** Chrīstus neque **Ēlias** neque **prophēta**?”.

26 Respondit eīs Iōannēs dīcēns: ”Ego baptīzō in **aquā**; medius vestrum stat, quem vōs nōn **scītis**,

27 quī post mē ventūrus **est**, cuius ego nōn sum dignus, ut solvam eius corrigiam calceāmentī”.

28 Haec in Bethāniā **facta** sunt trāns Iordānem, ubi erat Iōannēs baptīzāns.

29 **Altera** **diē** videt **Iēsum** venientem ad sē et ait: ”Ecce agnus Deī, quī tollit peccātum mundī.

30 **Hic** **est**, dē quō dīxī: Post mē **venit** vir, quī ante mē **factus** **est**, quia prior mē erat.

31 Et ego nesciēbam eum, sed ut manifestētur Isrāēl, proptereā **venī** ego in **aquā** baptīzāns”.

32 Et testimōnium perhibuit Iōannēs dīcēns: ”Vīdī Spīritum dēscendentem quasi columbam dē caelō, et mānsit super eum;

33 et ego nesciēbam eum, sed, quī mīsit mē baptīzāre in **aquā**, ille mihi dīxit: “Super quem **vīderīs** Spīritum dēscendentem et manentem super eum, **hic** **est** quī baptīzat in Spīritū Sānctō”.

34 Et ego vīdī et testimōnium perhibuī quia **hic** **est** Fīlius Deī”.

35 **Altera** **diē** iterum stābat Iōannēs et ex discipulīs eius duo,

36 et respiciēns **Iēsum** ambulantem dīcit: ”Ecce agnus Deī”.

37 Et audiērunt eum duo discipulī loquentem et secūtī sunt **Iēsum**.

38 Conversus autem **Iēsus** et vidēns eōs sequentēs sē dīcit eīs: ”Quid quaeritis?”. Quī dīxērunt **eī**: ”Rabbī — quod dīcitur interpretātum Magister — ubi **manēs**?”.

39 Dīcit eīs: ”Venīte et vidēbitis”. Vēnērunt ergō et vīdērunt, ubi manēret, et apud eum mānsērunt **diē** illō; **hōra** erat quasi **decima**.

40 Erat Andreās, frāter Simōnis Petrī, ūnus ex duōbus, quī audierant ab Iōanne et secūtī fuerant eum.

41 **Invenit** **hīc** prīmum frātrem suum Simōnem et dīcit **eī**: ”**Invēnimus** **Messīam**” — quod **est** interpretātum Chrīstus;

42 addūxit eum ad **Iēsum**. **Intuitus** eum **Iēsus** dīxit: ”Tū **es** Simōn fīlius **Iōannis**; tū vocāberis Cephās” — quod interpretātur Petrus.

43 In crāstinum voluit exīre in Galilaeam et **invēnit** Philippum. Et dīcit **eī** **Iēsus**: ”**Sequēre** mē”.

44 Erat autem Philippus ā Bethsaīdā, cīvitāte Andreae et Petrī.

45 **Invenit** Philippus Nathanael et dīcit **eī**: ”Quem scrīpsit Moȳsēs[\*][moyses] in **Lēge** et Prophētae **invēnimus**, **Iēsum** fīlium Ioseph ā Nazareth”.

46 Et dīxit **eī** Nathanaēl: ”Ā Nazareth potest aliquid bonī **esse**?”. Dīcit **eī** Philippus: ”**Vēnī** et vidē”.

47 Vīdit **Iēsus** Nathanael venientem ad sē et dīcit dē eō: ”Ecce **vērē** Israelitā, in quō dolus nōn **est**”.

48 Dīcit **eī** Nathanaēl: ”Unde mē nōstī?”. Respondit **Iēsus** et dīxit **eī**: ”Priusquam tē Philippus vocāret, cum **essēs** sub fīcū, vīdī tē”.

49 Respondit **eī** Nathanaēl: ”Rabbī, tū **es** Fīlius Deī, tū rēx **es** Isrāēl!”.

50 Respondit **Iēsus** et dīxit **eī**: ”Quia dīxī tibi: Vīdī tē sub fīcū, crēdis? Maiōra hīs vidēbis”.

51 Et dīcit **eī**: ”Āmēn, āmēn **dīcō** vōbīs: Vidēbitis caelum apertum et angelōs Deī ascendentēs et dēscendentēs suprā Fīlium hominis”.

## 2

1 Et **diē** tertiō nūptiae factae sunt in **Cānā** Galilaeae, et erat māter Iēsū ibi;

2 **vocātus** **est** autem et **Iēsus** et discipulī eius ad nūptiās.

3 Et dēficiente vīnō, dīcit māter Iēsū ad eum: ”Vīnum nōn habent”.

4 Et dīcit **eī** **Iēsus**: ”Quid mihi et tibi, mulier? Nōndum **venit** **hōra** **mea**”.

5 Dīcit māter eius ministrīs: ”Quodcumque dīxerit vōbīs, facite”.

6 Erant autem ibi lapideae hydriae sex positae secundum pūrificātiōnem Iūdaeōrum, capientēs singulae metrētās bīnās vel ternās.

7 Dīcit eīs **Iēsus**: ”**Implēte** hydriās **aquā**”. Et implēvērunt eās usque ad summum.

8 Et dīcit eīs: ”Haurīte nunc et **ferte** architriclīnō”. Illī autem tulērunt.

9 Ut autem gustāvit architriclīnus aquam vīnum factam et nōn sciēbat unde **esset**, ministrī autem sciēbant, quī haurierant aquam, vocat spōnsum architriclīnus

10 et dīcit **eī**: ”**Omnis** homō prīmum bonum vīnum pōnit et, cum inēbriātī fuerint, id quod dēterius **est**; tū servāstī bonum vīnum usque adhūc”.

11 **Hoc** fēcit initium signōrum **Iēsus** in **Cānā** Galilaeae et manifestāvit glōriam suam, et crēdidērunt in eum discipulī eius.

12 Post **hōc** dēscendit Capharnaum ipse et māter eius et frātrēs eius et discipulī eius, et ibi mānsērunt nōn multīs diēbus.

13 Et prope erat **Pascha** Iūdaeōrum, et ascendit Hierosolymam **Iēsus**.

14 Et **invēnit** in templō vēndentēs bovēs et ovēs et columbās, et nummulāriōs sedentēs;

15 et cum fēcisset flagellum dē fūniculīs, omnēs ēiēcit dē templō, ovēs **quoque** et bovēs, et nummulāriōrum effūdit aes et mēnsās subvertit;

16 et hīs, quī columbās vēndēbant, dīxit: ”Auferte **ista** hinc! Nōlīte facere domum Patrīs meī domum negōtiātiōnis”.

17 Recordātī sunt discipulī eius quia scrīptum **est**: ”Zēlus **domūs** tuae **comedit** mē”.

18 Respondērunt ergō Iūdaeī et dīxērunt **eī**: ”Quod signum ostendis nōbīs, quia haec **facis**?”.

19 Respondit **Iēsus** et dīxit eīs: ”Solvite templum **hoc**, et in **tribus** diēbus excitābō illud”.

20 Dīxērunt ergō Iūdaeī: ”Quadrāgintā et sex annīs aedificātum **est** templum **hoc**, et tū **tribus** diēbus excitābis illud?”.

21 Ille autem dīcēbat dē templō corporis **suī**.

22 Cum ergō resurrēxisset ā mortuīs, recordātī sunt discipulī eius quia **hoc** dīcēbat, et crēdidērunt Scrīptūrae et sermōnī, quem dīxit **Iēsus**.

23 Cum autem **esset** Hierosolymīs in **Paschā**, in **diē** fēstō, multī crēdidērunt in nōmine eius, videntēs **signa** eius, quae faciēbat.

24 Ipse autem **Iēsus** nōn crēdēbat sēmetipsum eīs, eō quod ipse nōsset omnēs,

25 et quia opus **eī** nōn erat, ut **quis** testimōnium perhibēret dē homine; ipse enim sciēbat quid **esset** in homine.

## 3

1 Erat autem homō ex **pharisaeīs**, Nicodēmus nōmine, prīnceps Iūdaeōrum;

2 **hic** **venit** ad eum nocte et dīxit **eī**: ”Rabbī, scīmus quia ā Deō vēnistī magister; nēmō enim potest haec **signa** facere, quae tū **facis**, **nisi** fuerit Deus cum eō”.

3 Respondit **Iēsus** et dīxit **eī**: ”Āmēn, āmēn **dīcō** tibi: **Nisi** **quis** **nātus** fuerit dēsuper, nōn potest **vidēre** rēgnum Deī”.

4 Dīcit ad eum Nicodēmus: ”Quōmodo potest homō nāscī, cum senex sit? Numquid potest in ventrem mātris suae iterātō introīre et nāscī?”.

5 Respondit **Iēsus**: ”Āmēn, āmēn **dīcō** tibi: **Nisi** **quis** **nātus** fuerit ex **aquā** et Spīritū, nōn potest introīre in rēgnum Deī.

6 Quod nātum **est** ex carne, **carō** **est**; et, quod nātum **est** ex Spīritū, **spīritus** **est**.

7 Nōn mīrēris quia dīxī tibi: Oportet vōs nāscī dēnuō.

8 **Spīritus**, ubi vult, spīrat, et **vōcem** eius audīs, sed nōn scīs unde veniat et quō **vādat**; sīc **est** **omnīs**, quī **nātus** **est** ex Spīritū”.

9 Respondit Nicodēmus et dīxit **eī**: ”Quōmodo possunt haec fierī?”.

10 Respondit **Iēsus** et dīxit **eī**: ”Tū **es** magister Isrāēl et haec ignōrās?

11 Āmēn, āmēn **dīcō** tibi: Quod scīmus, loquimur et, quod vīdimus, testāmur; et testimōnium nostrum nōn accipitis.

12 Sī **terrēna** dīxī vōbīs, et nōn **crēditis**, quōmodo, sī dīxerō vōbīs caelestia, crēdētis?

13 Et nēmō ascendit in caelum, **nisi** quī dēscendit dē caelō, Fīlius hominis.

14 Et sīcut Moȳsēs[\*][moyses] exaltāvit serpentem in dēsertō, **ita** exaltārī oportet Fīlium hominis,

15 ut **omnis**, quī crēdit, in ipsō habeat vītam aeternam”.

16 Sīc enim dīlēxit Deus mundum, ut Fīlium suum ūnigenitum daret, ut **omnis**, quī crēdit in eum, nōn pereat, sed habeat vītam aeternam.

17 Nōn enim mīsit Deus Fīlium in mundum, ut iūdicet mundum, sed ut salvētur mundus per ipsum.

18 Quī crēdit in eum, nōn iūdicātur; quī autem nōn crēdit, iam **iūdicātus** **est**, quia nōn crēdidit in **nōmen** Ūnigenitī Fīliī Deī.

19 **Hoc** **est** autem iūdicium: Lūx **venit** in mundum, et dīlēxērunt hominēs **magis** tenebrās quam lūcem; erant enim eōrum **mala** **opera**.

20 **Omnīs** enim, quī **mala** agit, ōdit lūcem et nōn **venit** ad lūcem, ut nōn arguantur **opera** eius;

21 quī autem facit vēritātem, **venit** ad lūcem, ut manifestentur eius **opera**, quia in Deō sunt **facta**.

22 Post haec **venit** **Iēsus** et discipulī eius in Iūdaeam terram, et **illīc** dēmorābātur cum eīs et baptīzābat.

23 Erat autem et Iōannēs baptīzāns in Ēnōn iuxtā Salim, quia aquae multae erant **illīc**, et adveniēbant et baptīzābantur;

24 nōndum enim **missus** fuerat in carcerem Iōannēs.

25 **Facta** **est** ergō quaestiō ex discipulīs **Iōannis** cum Iūdaeō dē pūrificātiōne.

26 Et vēnērunt ad Iōannem et dīxērunt **eī**: ”Rabbī, quī erat tēcum trāns Iordānem, cui tū testimōnium perhibuistī, ecce **hic** baptīzat, et omnēs veniunt ad eum!”.

27 Respondit Iōannēs et dīxit: ”Nōn potest homō accipere quidquam, **nisi** fuerit **eī** datum dē caelō.

28 Ipsī vōs mihi testimōnium perhibētis, quod dīxerim: Nōn sum ego Chrīstus, sed: **Missus** sum ante illum.

29 Quī habet spōnsam, **spōnsus** **est**; amīcus autem spōnsī, quī stat et audit eum, gaudiō gaudet propter **vōcem** spōnsī. **Hoc** ergō gaudium meum implētum **est**.

30 Illum oportet **crēscere**, mē autem minuī”.

31 Quī dē sūrsum **venit**, suprā omnēs **est**; quī **est** dē **terrā**, dē **terrā** **est** et dē **terrā** loquitur. Quī dē caelō **venit**, suprā omnēs **est**;

32 et quod vīdit et audīvit, **hoc** testātur, et testimōnium eius nēmō accipit.

33 Quī accipit eius testimōnium, signāvit quia Deus vērāx **est**.

34 Quem enim mīsit Deus, verba Deī loquitur; nōn enim ad mēnsūram dat Spīritum.

35 Pater dīligit Fīlium et omnia **dēdit** in manū eius.

36 Quī crēdit in Fīlium, habet vītam aeternam; quī autem incrēdulus **est** Fīliō, nōn vidēbit vītam, sed **īra** Deī **manet** super eum.

## 4

1 Ut ergō cognōvit **Iēsus** quia audiērunt **pharīsaeī** quia **Iēsus** plūrēs discipulōs facit et baptīzat quam Iōannēs

2 — quamquam **Iēsus** ipse nōn baptīzāret sed discipulī eius —

3 relīquit Iūdaeam et abiit iterum in Galilaeam.

4 Oportēbat autem eum trānsīre per Samarīam.

5 **Venit** ergō in cīvitātem Samarīae, quae dīcitur Sichar, iuxtā praedium, quod **dedit** Iācōb Ioseph fīliō suō;

6 erat autem ibi fōns Iācōb. **Iēsus** ergō fatīgātus ex itinere sedēbat sīc super fontem; **hōra** erat quasi **sexta**.

7 **Venit** mulier dē **Samarīā** haurīre aquam. Dīcit **eī** **Iēsus**: ”Dā mihi **bibere**”;

8 discipulī enim eius abierant in cīvitātem, ut cibōs **ēmerent**.

9 Dīcit ergō **eī** mulier **illa** **Samarītāna**: ”Quōmodo tū, Iūdaeus cum sīs, **bibere** ā mē **poscis**, quae sum mulier **Samarītāna**?”. Nōn enim coūtuntur Iūdaeī Samarītānīs.

10 Respondit **Iēsus** et dīxit **eī**: ”Sī scīrēs dōnum Deī, et **quis** **est**, quī dīcit tibi: “Dā mihi **bibere**”, tū forsitan petīssēs ab eō, et dedisset tibi aquam vīvam”.

11 Dīcit **eī** mulier: ”Domine, neque in quō hauriās habēs, et puteus **altus** **est**; unde ergō habēs aquam vīvam?

12 Numquid tū maior **es** patre nostrō Iācōb, quī **dēdit** nōbīs puteum, et ipse ex eō bibit et fīliī eius et pecora eius?”.

13 Respondit **Iēsus** et dīxit **eī**: ”**Omnis**, quī bibit ex **aquā** hāc, sitiet iterum;

14 quī autem biberit ex **aquā**, quam ego dabō **eī**, nōn sitiet in aeternum; sed **aquā**, quam dabō **eī**, fīet in eō fōns aquae **salientis** in vītam aeternam”.

15 Dīcit ad eum mulier: ”Domine, dā mihi hanc aquam, ut nōn sitiam neque veniam hūc haurīre”.

16 Dīcit **eī**: ”**Vade**, vocā **virum** tuum et **venī** hūc”.

17 Respondit mulier et dīxit **eī**: ”Nōn habeō **virum**”. Dīcit **eī** **Iēsus**: ”**Bene** dīxistī: “Nōn habeō **virum**”;

18 quīnque enim virōs habuistī, et nunc, quem habēs, nōn **est** tuus vir. **Hoc** **vērē** dīxistī”.

19 Dīcit **eī** mulier: ”Domine, videō quia **prophēta** **es** tū.

20 Patrēs nostrī in monte **hoc** adōrāvērunt, et vōs dīcitis quia in Hierosolymīs **est** locus, ubi adōrāre oportet”.

21 Dīcit **eī** **Iēsus**: ”Crēde mihi, mulier, quia **venit** **hōra**, quandō neque in monte **hoc** neque in Hierosolymīs adōrābitis Patrem.

22 Vōs **adōrātis**, quod **nescītis**; nōs adōrāmus, quod scīmus, quia salūs ex Iūdaeīs **est**.

23 Sed **venit** **hōra**, et nunc **est**, quandō vērī adōrātōrēs adōrābunt Patrem in Spīritū et vēritāte; nam et Pater tālēs quaerit, quī adōrent eum.

24 **Spīritus** **est** Deus, et eōs, quī adōrant eum, in Spīritū et vēritāte oportet adōrāre”.

25 Dīcit **eī** mulier: ”Sciō quia **Messīās** **venit** — quī dīcitur Chrīstus C; cum vēnerit ille, nōbīs annūntiābit omnia”.

26 Dīcit **eī** **Iēsus**: ”Ego sum, quī loquor tēcum”.

27 Et continuō vēnērunt discipulī eius et mīrābantur quia cum muliere loquēbātur; nēmō tamen dīxit: ”Quid quaeris aut quid **loqueris** cum **eā**?”.

28 Relīquit ergō hydriam suam mulier et abiit in cīvitātem et dīcit illīs hominibus:

29 ”Venīte, vidēte hominem, quī dīxit mihi omnia, quaecumque fēcī; numquid ipse **est** Chrīstus?”.

30 Exiērunt dē cīvitāte et veniēbant ad eum.

31 Intereā rogābant eum discipulī dīcentēs: ”Rabbī, mandūcā”.

32 Ille autem dīxit eīs: ”Ego cibum habeō mandūcāre, quem vōs **nescītis**”.

33 Dīcēbant ergō discipulī ad invicem: ”Numquid aliquis attulit **eī** mandūcāre?”.

34 Dīcit eīs **Iēsus**: ”Meus cibus **est**, ut faciam voluntātem eius, quī mīsit mē, et ut perficiam opus eius.

35 **Nōnne** vōs dīcitis: “Adhūc quattuor mēnsēs sunt, et **messis** **venit**”? Ecce **dīcō** vōbīs: **Levātē** oculōs vestrōs et vidēte regiōnēs, quia albae sunt ad messem! Iam

36 quī **mētit**, mercēdem accipit et congregat frūctum in vītam aeternam, ut et quī sēminat, simul gaudeat et quī **mētit**.

37 In **hōc** enim **est** verbum vērum: **Alius** **est** quī sēminat, et **alius** **est** quī **mētit**.

38 Ego mīsī vōs **metere**, quod vōs nōn labōrāstis; aliī labōrāvērunt, et vōs in labōrem eōrum introistis”.

39 Ex cīvitāte autem **illa** multī crēdidērunt in eum Samarītānōrum propter verbum mulieris testimōnium **perhibentis**: ”Dīxit mihi omnia, quaecumque fēcī!”.

40 Cum vēnissent ergō ad illum Samarītānī, rogāvērunt eum, ut apud ipsōs manēret; et mānsit ibi duōs diēs.

41 Et multō plūrēs crēdidērunt propter sermōnem eius;

42 et mulierī dīcēbant: ”Iam nōn propter tuam loquēlam crēdimus; ipsī enim audīvimus et scīmus quia **hic** **est** **vērē** Salvātor mundī!”.

43 Post duōs autem diēs exiit inde in Galilaeam;

44 ipse enim **Iēsus** testimōnium perhibuit, quia **prophēta** in **suā** **patriā** honōrem nōn habet.

45 Cum ergō vēnisset in Galilaeam, excēpērunt eum **Galilaeī**, cum omnia vīdissent, quae fēcerat Hierosolymīs in **diē** fēstō; et ipsī enim vēnerant in diem fēstum.

46 **Venit** ergō iterum in **Cānā** Galilaeae, ubi fēcit aquam vīnum. Et erat quīdam rēgius, cuius fīlius īnfirmābātur Capharnāum;

47 **hic**, cum audīsset quia **Iēsus** advēnerit ā **Iūdaeā** in Galilaeam, abiit ad eum et rogābat, ut dēscenderet et sānāret fīlium eius; incipiēbat enim **morī**.

48 Dīxit ergō **Iēsus** ad eum: ”**Nīsī** **signa** et prōdigia **vīderītis**, nōn crēdētis”.

49 Dīcit ad eum rēgius: ”Domine, dēscende priusquam moriātur puer meus”.

50 Dīcit **eī** **Iēsus**: ”**Vāde**. Fīlius tuus vīvit”. Crēdidit homō sermōnī, quem dīxit **eī** **Iēsus**, et ībat.

51 Iam autem eō dēscendente, servī eius occurrērunt **eī** dīcentēs quia puer eius vīvit.

52 Interrogābat ergō hōram ab eīs, in **quā** melius habuerit. Dīxērunt ergō **eī**: ”**Heri** **hōra** **septima** relīquit eum **febris**”.

53 Cognōvit ergō pater quia **illa** **hōra** erat, in **quā** dīxit **eī** **Iēsus**: ”Fīlius tuus vīvit”, et crēdidit ipse et **domus** eius **tōta**.

54 **Hoc** iterum secundum signum fēcit **Iēsus**, cum vēnisset ā **Iūdaeā** in Galilaeam.

## 5

1 Post haec erat diēs fēstus Iūdaeōrum, et ascendit **Iēsus** Hierosolymam.

2 **Est** autem Hierosolymīs, super **Probaticā**, **piscīnā**, quae cognōminātur Hebraīcē

Bethsatha, quīnque **porticūs** habēns.

3 In hīs iacēbat multitūdō languentium, caecōrum, claudōrum, āridōrum.

(4) 5 Erat autem quīdam homō ibi trīgintā et octo annōs habēns in īnfirmitāte **suā**.

6 Hunc cum vīdisset **Iēsus** iacentem, et cognōvisset quia multum iam tempus habet, dīcit **eī**: ”Vīs sānus fierī?”.

7 Respondit **eī** languidus: ”Domine, hominem nōn habeō, ut, cum **turbāta** fuerit **aqua**, mittat mē in piscīnam; dum autem veniō ego, **alius** ante mē dēscendit”.

8 Dīcit **eī** **Iēsus**: ”Surge, tolle grabātum tuum et ambulā”.

9 Et statim sānus **factus** **est** homō et sustulit grabātum suum et ambulābat.

Erat autem sabbatum in illō **diē**.

10 Dīcēbant ergō Iūdaeī illī, quī sānātus fuerat: ”Sabbatum **est**, et nōn licet tibi **tollere** grabātum tuum”.

11 Ille autem respondit eīs: ”Quī mē fēcit sānum, ille mihi dīxit: “Tolle grabātum tuum et ambulā””.

12 Interrogāvērunt eum: ”**Quis** **est** ille homō, quī dīxit tibi: “Tolle et ambulā”?”.

13 **Is** autem, quī sānus fuerat **effectus**, nesciēbat **quis** **esset**; **Iēsus** enim dēclīnāvit ā **turbā** **cōnstitūtā** in locō.

14 Posteā **invenit** eum **Iēsus** in templō et dīxit illī: ”Ecce sānus **factus** **es**; iam nōlī peccāre, nē dēterius tibi aliquid contingat”.

15 Abiit ille homō et nūntiāvit Iūdaeīs quia **Iēsus** **esset**, quī fēcit eum sānum.

16 Et proptereā persequēbantur Iūdaeī **Iēsum**, quia haec faciēbat in sabbatō.

17 **Iēsus** autem respondit eīs: ”Pater meus usque **modo** operātur, et ego operor”.

18 Proptereā ergō **magis** quaerēbant eum Iūdaeī interficere, quia nōn **sōlum** solvēbat sabbatum, sed et Patrem suum dīcēbat Deum, aequālem sē faciēns Deō.

19 Respondit itaque **Iēsus** et dīxit eīs: ”Āmēn, āmēn **dīcō** vōbīs: Nōn potest Fīlius ā sē facere quidquam, **nisi** quod vīderit Patrem facientem; quaecumque enim ille faciat, haec et Fīlius similiter facit.

20 Pater enim dīligit Fīlium et omnia dēmōnstrat **eī**, quae ipse facit, et maiōra hīs dēmōnstrābit **eī** **opera**, ut vōs mīrēminī.

21 Sīcut enim Pater suscitat mortuōs et vīvificat, sīc et Fīlius, quōs vult, vīvificat.

22 Neque enim Pater iūdicat quemquam, sed iūdicium omne **dēdit** Fīliō,

23 ut omnēs honōrificent Fīlium, sīcut honōrificant Patrem. Quī nōn honōrificat Fīlium, nōn honōrificat Patrem, quī mīsit illum.

24 Āmēn, āmēn **dīcō** vōbīs: Quī verbum meum audit et crēdit **eī**, quī mīsit mē, habet vītam aeternam et in iūdicium nōn **venit**, sed trānsiit ā morte in vītam.

25 Āmēn, āmēn **dīcō** vōbīs: **Venit** **hōra**, et nunc **est**, quandō mortuī audient **vōcem** Fīliī Deī et, quī audierint, vīvent.

26 Sīcut enim Pater habet vītam in sēmetipsō, sīc **dēdit** et Fīliō vītam habēre in sēmetipsō;

27 et potestātem **dēdit** **eī** iūdicium facere, quia Fīlius hominis **est**.

28 Nōlīte mīrārī **hoc**, quia **venit** **hōra**, in **quā** omnēs, quī in monumentīs sunt, audient **vōcem** eius;

29 et prōcēdent, quī **bona** fēcērunt, in resurrēctiōnem vītae, quī vērō **mala** **ēgerunt**, in resurrēctiōnem iūdiciī.

30 Nōn possum ego ā meipsō facere quidquam; sīcut audiō, iūdicō, et iūdicium meum iūstum **est**, quia nōn quaerō voluntātem meam, sed voluntātem eius, quī mīsit mē.

31 Sī ego testimōnium perhibeō dē meipsō, testimōnium meum nōn **est** vērum;

32 **alius** **est**, quī testimōnium perhibet dē mē, et sciō quia vērum **est** testimōnium, quod perhibet dē mē.

33 Vōs mīsistis ad Iōannem, et testimōnium perhibuit vēritātī;

34 ego autem nōn ab homine testimōnium accipiō, sed haec **dīcō**, ut vōs salvī **sītis**.

35 Ille erat **lucerna** ārdēns et lūcēns; vōs autem voluistis exsultāre ad hōram in **lūce** eius.

36 Ego autem habeō testimōnium maius Iōanne; **opera** enim, quae **dēdit** mihi Pater, ut perficiam **eā**, **ipsa** **opera**, quae ego faciō, testimōnium perhibent dē mē, quia Pater mē mīsit;

37 et, quī mīsit mē, Pater, ipse testimōnium perhibuit dē mē. Neque **vōcem** eius umquam audīstis neque speciem eius vīdistis;

38 et verbum eius nōn habētis in vōbīs manēns, quia, quem mīsit ille, huic vōs nōn **crēditis**.

39 Scrūtāminī Scrīptūrās, quia vōs **putātis** in ipsīs vītam aeternam habēre; et illae sunt, quae testimōnium perhibent dē mē.

40 Et nōn vultis venīre ad mē, ut vītam habeātis.

41 Glōriam ab hominibus nōn accipiō,

42 sed cognōvī vōs, quia dīlēctiōnem Deī nōn habētis in vōbīs.

43 Ego **venī** in nōmine Patrīs meī, et nōn accipitis mē; sī **alius** vēnerit in nōmine suō, illum accipiētis.

44 Quōmodo potestis vōs **crēdere**, quī glōriam ab invicem accipitis, et glōriam, quae ā **solō** **est** Deō, nōn quaeritis?

45 Nōlīte putāre quia ego accūsātūrus sim vōs apud Patrem; **est** quī accūset vōs: Moȳsēs[\*][moyses], in quō vōs **spērātis**.

46 Sī enim crēderētis Moȳsī, crēderētis forsitan et mihi; dē mē enim ille scrīpsit.

47 Sī autem illīus litterīs nōn **crēditis**, quōmodo meīs verbīs crēdētis?”.

## 6

1 Post haec abiit **Iēsus** trāns mare Galilaeae, quod **est** Tiberiadis.

2 Et sequēbātur eum multitūdō **magna**, quia vidēbant **signa**, quae faciēbat super hīs, quī īnfirmābantur.

3 Subiit autem in montem **Iēsus** et ibi sedēbat cum discipulīs **suīs**.

4 Erat autem proximum **Pascha**, diēs fēstus Iūdaeōrum.

5 Cum sublevāsset ergō oculōs **Iēsus** et vīdisset quia multitūdō **magna** **venit** ad eum, dīcit ad Philippum: ”Unde emēmus pānēs, ut mandūcent hī?”.

6 **Hoc** autem dīcēbat tentāns eum; ipse enim sciēbat quid **esset** factūrus.

7 Respondit **eī** Philippus: ”Ducentōrum dēnāriōrum pānēs nōn sufficiunt eīs, ut ūnusquisque modicum quid accipiat!”.

8 Dīcit **eī** ūnus ex discipulīs eius, Andreās frāter Simōnis Petrī:

9 ”**Est** puer **hic**, quī habet quīnque pānēs hordeāceōs et duōs piscēs; sed haec quid sunt propter tantōs?”.

10 Dīxit **Iēsus**: ”Facite hominēs **discumbere**”. Erat autem fēnum multum in locō. Discubuērunt ergō **virī** numerō quasi quīnque **mīlia**.

11 Accēpit ergō pānēs **Iēsus** et, cum grātiās ēgisset, distribuit discumbentibus; similiter et ex piscibus, quantum volēbant.

12 Ut autem implētī sunt, dīcit discipulīs **suīs**: ”Colligite, quae superāvērunt, fragmenta, nē quid pereat”.

13 Collēgērunt ergō et implēvērunt duodecim cophinōs fragmentōrum ex quīnque pānibus hordeāceīs, quae superfuērunt hīs, quī mandūcāvērunt.

14 Illī ergō hominēs, cum vīdissent quod fēcerat signum, dīcēbant: ”**Hic** **est** **vērē** **prophēta**, quī **venit** in mundum!”.

15 **Iēsus** ergō, cum cognōvisset quia ventūrī **essent**, ut raperent eum et facerent eum rēgem, sēcessit iterum in montem ipse **sōlus**.

16 Ut autem **sērō** factum **est**, dēscendērunt discipulī eius ad mare

17 et, cum ascendissent nāvem, veniēbant trāns mare in Capharnāum. Et tenebrae iam factae erant, et nōndum vēnerat ad eōs **Iēsus**.

18 Mare autem, ventō magnō flante, exsurgēbat.

19 Cum rēmigāssent ergō quasi stadia vīgintī quīnque aut trīgintā, vident **Iēsum** ambulantem super mare et proximum nāvī fierī, et timuērunt.

20 Ille autem dīcit eīs: ”Ego sum, nōlīte timēre!”.

21 Volēbant ergō accipere eum in nāvem, et statim fuit **nāvis** ad terram, in quam ībant.

22 **Altera** **diē** **turba**, quae stābat trāns mare, vīdit quia **nāvicula** **alia** nōn erat ibi, **nisi** **ūna**, et quia nōn introīsset cum discipulīs **suīs** **Iēsus** in nāvem, sed **sōlī** discipulī eius abiissent;

23 aliae supervēnērunt nāvēs ā Tiberiade iuxtā locum, ubi mandūcāverant pānem, grātiās agente Dominō.

24 Cum ergō vīdisset **turba** quia **Iēsus** nōn **esset** ibi neque discipulī eius, ascendērunt ipsī nāviculās et vēnērunt Capharnāum quaerentēs **Iēsum**.

25 Et cum invēnissent eum trāns mare, dīxērunt **eī**: ”Rabbī, quandō hūc vēnistī?”.

26 Respondit eīs **Iēsus** et dīxit: ”Āmēn, āmēn **dīcō** vōbīs: Quaeritis mē, nōn quia vīdistis **signa**, sed quia mandūcāstis ex pānibus et saturātī **estis**.

27 Operāminī nōn cibum, quī perit, sed cibum, quī **permanet** in vītam aeternam, quem Fīlius hominis vōbīs dabit; hunc enim Pater signāvit Deus!”.

28 Dīxērunt ergō ad eum: ”Quid faciēmus, ut operēmur **opera** Deī?”.

29 Respondit **Iēsus** et dīxit eīs: ”**Hoc** **est** opus Deī, ut crēdātis in eum, quem mīsit ille”.

30 Dīxērunt ergō **eī**: ”Quod ergō tū **facis** signum, ut videāmus et crēdāmus tibi? Quid **operārīs**?

31 Patrēs nostrī **manna** mandūcāvērunt in dēsertō, sīcut scrīptum **est**: “Pānem dē caelō **dēdit** eīs mandūcāre””.

32 Dīxit ergō eīs **Iēsus**: ”Āmēn, āmēn **dīcō** vōbīs: Nōn Moȳsēs[\*][moyses] **dēdit** vōbīs pānem dē caelō, sed Pater meus dat vōbīs pānem dē caelō vērum;

33 **pānis** enim Deī **est**, quī dēscendit dē caelō et dat vītam mundō”.

34 Dīxērunt ergō ad eum: ”Domine, semper dā nōbīs pānem hunc”.

35 Dīxit eīs **Iēsus**: ”Ego sum **pānis** vītae. Quī **venit** ad mē, nōn ēsuriet; et, quī crēdit in mē, nōn sitiet umquam.

36 Sed dīxī vōbīs, quia et vīdistis mē et nōn **crēditis**.

37 Omne, quod dat mihi Pater, ad mē veniet; et eum, quī **venit** ad mē, nōn ēiciam forās,

38 quia dēscendī dē caelō, nōn ut faciam voluntātem meam sed voluntātem eius, quī mīsit mē.

39 Haec **est** autem voluntās eius, quī mīsit mē, ut omne, quod **dedit** mihi, nōn perdam ex eō, sed resuscitem illud in novissimō **diē**.

40 Haec **est** enim voluntās Patrīs meī, ut **omnis**, quī videt Fīlium et crēdit in eum, habeat vītam aeternam; et resuscitābō ego eum in novissimō **diē**”.

41 Murmurābant ergō Iūdaeī dē illō, quia dīxisset: ”Ego sum **pānis**, quī dē caelō dēscendī”,

42 et dīcēbant: ”**Nōnne** **hic** **est** **Iēsus** fīlius Ioseph, cuius nōs nōvimus patrem et mātrem? Quōmodo dīcit nunc: “Dē caelō dēscendī”?”.

43 Respondit **Iēsus** et dīxit eīs: ”Nōlīte murmurāre in invicem.

44 Nēmō potest venīre ad mē, **nisi** Pater, quī mīsit mē, trāxerit eum; et ego resuscitābō eum in novissimō **diē**.

45 **Est** scrīptum in **Prophētīs**: “Et erunt omnēs docibilēs Deī “. **Omnis**, quī audīvit ā Patre et didicit, **venit** ad mē.

46 Nōn quia Patrem vīdit quisquam, **nisi** **is** quī **est** ā Deō, **hic** vīdit Patrem.

47 Āmēn, āmēn **dīcō** vōbīs: Quī crēdit, habet vītam aeternam.

48 Ego sum **pānis** vītae.

49 Patrēs vestrī mandūcāvērunt in dēsertō **manna** et mortuī sunt.

50 **Hic** **est** **pānis** dē caelō dēscendēns, ut, sī **quis** ex ipsō mandūcāverit, nōn moriātur.

51 Ego sum **pānis** vīvus, quī dē caelō dēscendī. Sī **quis** mandūcāverit ex **hōc** pāne, vīvet in aeternum; **pānis** autem, quem ego dabō, **carō** **mea** **est** prō mundī **vīta**”.

52 Lītigābant ergō Iūdaeī ad invicem dīcentēs: ”Quōmodo potest **hic** nōbīs carnem suam dare ad mandūcandum?”.

53 Dīxit ergō eīs **Iēsus**: ”Āmēn, āmēn **dīcō** vōbīs: **Nisi** **mandūcāveritis** carnem Fīliī hominis et **biberitis** eius sanguinem, nōn habētis vītam in vobismetipsīs.

54 Quī mandūcat meam carnem et bibit meum sanguinem, habet vītam aeternam; et ego resuscitābō eum in novissimō **diē**.

55 **Carō** enim **mea** vērus **est** cibus, et sanguis meus vērus **est** **pōtus**.

56 Quī mandūcat meam carnem et bibit meum sanguinem, in mē **manet**, et ego in illō.

57 Sīcut mīsit mē vīvēns Pater, et ego vīvō propter Patrem; et, quī mandūcat mē, et ipse vīvet propter mē.

58 **Hic** **est** **pānis**, quī dē caelō dēscendit, nōn sīcut mandūcāvērunt patrēs et mortuī sunt; quī mandūcat hunc pānem, vīvet in aeternum”.

59 Haec dīxit in **synagōgā** docēns in Capharnāum.

60 Multī ergō audientēs ex discipulīs eius dīxērunt: ”Dūrus **est** **hic** sermō! **Quis** potest eum audīre?”.

61 Sciēns autem **Iēsus** apud sēmetipsum quia murmurārent dē **hōc** discipulī eius, dīxit eīs: ”**Hoc** vōs scandalizat?

62 Sī ergō **vīderītis** Fīlium hominis ascendentem, ubi erat prius?

63 **Spīritus** **est**, quī vīvificat, **carō** nōn prōdest quidquam; verba, quae ego **locūtus** sum vōbīs, **Spīritus** sunt et **vītā** sunt.

64 Sed sunt quīdam ex vōbīs, quī nōn crēdunt”. Sciēbat enim ab initiō **Iēsus**, quī **essent** nōn crēdentēs, et **quis** trāditūrus **esset** eum.

65 Et dīcēbat: ”Proptereā dīxī vōbīs: Nēmō potest venīre ad mē, **nisi** fuerit **eī** datum ā Patre”.

66 Ex **hōc** multī discipulōrum eius abiērunt retrō et iam nōn cum illō ambulābant.

67 Dīxit ergō **Iēsus** ad Duodecim: ”Numquid et vōs vultis abīre?”.

68 Respondit **eī** Simōn Petrus: ”Domine, ad quem ībimus? Verba vītae aeternae habēs;

69 et nōs crēdidimus et cognōvimus quia tū **es** Sānctus Deī”.

70 Respondit eīs **Iēsus**: ”**Nōnne** ego vōs Duodecim **ēlēgī**? Et ex vōbīs ūnus Diabolus **est**”.

71 Dīcēbat autem Iūdam Simōnis Iscariōtis; **hic** enim erat trāditūrus eum, cum **esset** ūnus ex Duodecim.

## 7

1 Et post haec ambulābat **Iēsus** in Galilaeam; nōn enim volēbat in Iūdaeam ambulāre, quia quaerēbant eum Iūdaeī interficere.

2 Erat autem in proximō diēs fēstus Iūdaeōrum, **Scēnopēgia**.

3 Dīxērunt ergō ad eum frātrēs eius: ”Trānsī hinc et **vāde** in Iūdaeam, ut et discipulī tuī videant **opera** **tua**, quae **facis**.

4 Nēmō quippe in occultō quid facit et quaerit ipse in **pālam** **esse**. Sī haec **facis**, **manifēsta** tēipsum mundō”.

5 Neque enim frātrēs eius crēdēbant in eum.

6 Dīcit ergō eīs **Iēsus**: ”Tempus meum nōndum **adest**, tempus autem vestrum semer **est** parātum.

7 Nōn potest mundus ōdisse vōs; mē autem ōdit, quia ego testimōnium perhibeō dē illō, quia **opera** eius **mala** sunt.

8 Vōs ascendite ad diem fēstum; ego nōn ascendō ad diem fēstum istum, quia meum tempus nōndum implētum **est**”.

9 Haec autem cum dīxisset, ipse mānsit in **Galilaeā**.

10 Ut autem ascendērunt frātrēs eius ad diem fēstum, tunc et ipse ascendit, nōn **manifēstē** sed quasi in occultō.

11 Iūdaeī ergō quaerēbant eum in **diē** fēstō et dīcēbant: ”**Ubi** **est** ille?”.

12 Et murmur multus dē eō erat in **turbā**. **Aliī** quidem dīcēbant: ”Bonus **est**!”; aliī autem dīcēbant: ”Nōn, sed sēdūcit turbam!”.

13 Nēmō tamen **palam** loquēbātur dē illō propter metum Iūdaeōrum.

14 Iam autem **diē** fēstō mediante, ascendit **Iēsus** in templum et docēbat.

15 Mīrābantur ergō Iūdaeī dīcentēs: ”Quōmodo **hic** litterās scit, cum nōn didicerit?”.

16 Respondit ergō eīs **Iēsus** et dīxit: ”**Mea** **doctrīna** nōn **est** **mea** sed eius, quī mīsit mē.

17 Sī **quis** voluerit voluntātem eius facere, cognōscet dē **doctrīnā** utrum ex Deō sit, an ego ā meipsō loquar.

18 Quī ā sēmetipsō loquitur, glōriam propriam quaerit; quī autem quaerit glōriam eius, quī mīsit illum, **hīc** vērāx **est**, et **iniūstitia** in illō nōn **est**.

19 **Nōnne** Moȳsēs[\*][moyses] **dēdit** vōbīs lēgem? Et nēmō ex vōbīs facit lēgem. Quid mē quaeritis interficere?”.

20 Respondit **turba**: ”Daemonium habēs! **Quis** tē quaerit interficere?”.

21 Respondit **Iēsus** et dīxit eīs: ”Ūnum opus fēcī, et omnēs mīrāminī.

22 Proptereā Moȳsēs[\*][moyses] **dēdit** vōbīs circumcīsiōnem — nōn quia ex Moyse **est** sed ex patribus — et in sabbatō circumcīditis hominem.

23 Sī circumcīsiōnem accipit homō in sabbatō, ut nōn solvātur lēx Moysis, mihi indignāminī, quia **tōtum** hominem sānum fēcī in sabbatō?

24 Nōlīte iūdicāre secundum faciem, sed iūstum iūdicium **iūdicātē**”.

25 Dīcēbant ergō quīdam ex Hierosolymitis: ”**Nōnne** **hic** **est**, quem quaerunt interficere?

26 Et ecce **palam** loquitur, et nihil **eī** dīcunt. Numquid **vērē** cognōvērunt prīncipēs quia **hic** **est** Chrīstus?

27 Sed hunc scīmus unde sit, Chrīstus autem cum vēnerit, nēmō scit unde sit”.

28 Clāmāvit ergō docēns in templō **Iēsus** et dīcēns: ”Et mē **scītis** et unde sim **scītis**. Et ā meipsō nōn **vēnī**, sed **est** vērus, quī mīsit mē, quem vōs nōn **scītis**.

29 Ego sciō eum, quia ab ipsō sum, et ipse mē mīsit”.

30 Quaerēbant ergō eum **apprehendēre**, et nēmō mīsit in illum **manus**, quia nōndum vēnerat **hōrā** eius.

31 Dē **turbā** autem multī crēdidērunt in eum et dīcēbant: ”Chrīstus cum vēnerit, numquid plūra **signa** faciet quam quae **hic** fēcit?”.

32 Audiērunt **pharisaeī** turbam murmurantem dē illō haec et mīsērunt pontificēs et **pharisaeī** ministrōs, ut apprehenderent eum.

33 Dīxit ergō **Iēsus**: ”Adhūc modicum tempus vōbīscum sum et **vādō** ad eum, quī mīsit mē.

34 Quaerētis mē et nōn inveniētis; et ubi sum ego, vōs nōn potestis venīre”.

35 Dīxērunt ergō Iūdaeī ad sēipsōs: ”Quō **hic** itūrus **est**, quia nōs nōn inveniēmus eum? Numquid in dispersiōnem Graecōrum itūrus **est** et doctūrus Graecōs?

36 **Quis** **est** **hic** sermō, quem dīxit: “Quaerētis mē et nōn inveniētis” et: “**Ubi** sum ego, vōs nōn potestis venīre”?”.

37 In novissimō autem **diē** magnō fēstīvitātis stābat **Iēsus** et clāmāvit dīcēns: ”Sī **quis** sitit, veniat ad mē et bibat,

38 quī crēdit in mē. Sīcut dīxit **Scrīptūra**, flūmina dē ventre eius fluent aquae vīvae”.

39 **Hoc** autem dīxit dē Spīritū, quem acceptūrī erant quī crēdiderant in eum. Nōndum enim erat **Spīritus**, quia **Iēsus** nōndum fuerat glōrificātus.

40 Ex **illā** ergō **turbā**, cum audīssent hōs sermōnēs, dīcēbant: ”**Hic** **est** **vērē** **prophēta**!”;

41 aliī dīcēbant: ”**Hic** **est** Chrīstus!”; quīdam autem dīcēbant: ”Numquid ā **Galilaeā** Chrīstus **venit**?

42 **Nōnne** **Scrīptūra** dīxit: “Ex sēmine Dāvīd et dē Bethlehem castellō, ubi erat Dāvīd, **venit** Chrīstus”?”.

43 Dissēnsiō itaque **facta** **est** in **turbā** propter eum.

44 Quīdam autem ex ipsīs volēbant **apprehendere** eum, sed nēmō mīsit super illum **manūs**.

45 Vēnērunt ergō ministrī ad pontificēs et **pharīsaeōs**; et dīxērunt eīs illī: ”Quārē nōn addūxistis eum?”.

46 Respondērunt ministrī: ”Numquam sīc **locūtus** **est** homō”.

47 Respondērunt ergō eīs **pharīsaeī**: ”Numquid et vōs sēductī **estis**?

48 Numquid aliquis ex prīncipibus crēdidit in eum aut ex **pharīsaeīs**?

49 Sed **turba** haec, quae nōn nōvit lēgem, maledictī sunt!”.

50 Dīcit Nicodēmus ad eōs, ille quī **venit** ad eum anteā, quī ūnus erat ex ipsīs:

51 ”Numquid lēx **nostra** iūdicat hominem, **nisi** audierit ab ipsō prius et cognōverit quid faciat?”.

52 Respondērunt et dīxērunt **eī**: ”Numquid et tū ex **Galilaeā** **es**? Scrūtāre et vidē quia **prophēta** ā **Galilaeā** nōn surgit!”.

53 Et reversī sunt ūnusquisque in domum suam.

## 8

1 **Iēsus** autem perrēxit in montem Olīvētī.

2 Dīlūculō autem iterum **venit** in templum, et **omnis** **populus** veniēbat ad eum, et sedēns docēbat eōs.

3 Addūcunt autem scrībae et **pharisaeī** mulierem in adulteriō dēprehēnsam et statuērunt eam in **mediō**

4 et dīcunt **eī**: ”Magister, haec mulier **manifēstō** **dēprehēnsa** **est** in adulteriō.

5 In **lēge** autem Moȳsēs[\*][moyses] mandāvit nōbīs huiusmodī lapidāre; tū ergō quid **dīcis**?”.

6 **Hoc** autem dīcēbant tentantēs eum, ut possent accūsāre eum. **Iēsus** autem inclīnāns sē deorsum digitō scrībēbat in **terrā**.

7 Cum autem persevērārent interrogantēs eum, ērēxit sē et dīxit eīs: ”Quī **sine** peccātō **est** vestrum, prīmus in illam lapidem mittat”;

8 et iterum sē inclīnāns scrībēbat in **terrā**.

9 Audientēs autem ūnus post ūnum exībant, incipientēs ā seniōribus, et remānsit **sōlus**, et mulier in **mediō** stāns.

10 Ērigēns autem sē **Iēsus** dīxit **eī**: ”Mulier, ubi sunt? Nēmō tē condemnāvit?”.

11 Quae dīxit: ”Nēmō, Domine”. Dīxit autem **Iēsus**: ”Nec ego tē condemnō; **vāde** et amplius iam nōlī peccāre”.

12 Iterum ergō **locūtus** **est** eīs **Iēsus** dīcēns: ”Ego sum lūx mundī; quī sequitur mē, nōn ambulābit in tenebrīs, sed habēbit lūcem vītae”.

13 Dīxērunt ergō **eī** **pharisaeī**: ”Tū dē teipsō testimōnium perhibēs; testimōnium tuum nōn **est** vērum”.

14 Respondit **Iēsus** et dīxit eīs: ”Et sī ego testimōnium perhibeō dē meipsō, vērum **est** testimōnium meum, quia sciō unde **vēnī** et quō **vādō**; vōs autem **nescītis** unde veniō aut quō **vadō**.

15 Vōs secundum carnem **iūdicātis**, ego nōn iūdicō quemquam.

16 Et sī iūdicō ego, iūdicium meum vērum **est**, quia **sōlus** nōn sum, sed ego et, quī mē mīsit, Pater.

17 Sed et in **lēge** **vestrā** scrīptum **est**, quia duōrum hominum testimōnium vērum **est**.

18 Ego sum, quī testimōnium perhibeō dē meipsō, et testimōnium perhibet dē mē, quī mīsit mē, Pater”.

19 Dīcēbant ergō **eī**: ”**Ubi** **est** Pater tuus?”. Respondit **Iēsus**: ”Neque mē **scītis** neque Patrem meum; sī mē scīrētis, forsitan et Patrem meum scīrētis”.

20 Haec verba **locūtus** **est** in gazophylāciō docēns in templō; et nēmō apprehendit eum, quia necdum vēnerat **hōrā** eius.

21 Dīxit ergō iterum eīs: ”Ego **vādō**, et quaerētis mē et in peccātō vestrō moriēminī! Quō ego **vādō**, vōs nōn potestis venīre”.

22 Dīcēbant ergō Iūdaeī: ”Numquid interficiet sēmetipsum, quia dīcit: “Quō ego **vādō**, vōs nōn potestis venīre”?”.

23 Et dīcēbat eīs: ”Vōs dē deorsum **estis**, ego dē supernīs sum; vōs dē mundō **hoc** **estis**, ego nōn sum dē **hōc** mundō.

24 Dīxī ergō vōbīs quia moriēminī in **peccātīs** vestrīs; sī enim nōn **crēdiderītis** quia ego sum, moriēminī in **peccātīs** vestrīs”.

25 Dīcēbant ergō **eī**: ”Tū **quis** **es**?”. Dīxit eīs **Iēsus**: ”In prīncipiō: id quod et loquor vōbīs!

26 **Multa** habeō dē vōbīs loquī et iūdicāre; sed, quī mīsit mē, vērāx **est**, et ego, quae audīvī ab eō, haec loquor ad mundum”.

27 Nōn cognōvērunt quia Patrem eīs dīcēbat.

28 Dīxit ergō eīs **Iēsus**: ”Cum **exaltāveritis** Fīlium hominis, tunc cognōscētis quia ego sum et ā meipsō faciō nihil, sed, sīcut docuit mē Pater, haec loquor.

29 Et quī mē mīsit, mēcum **est**; nōn relīquit mē **solum**, quia ego, quae **placita** sunt **eī**, faciō semper”.

30 Haec illō loquente, multī crēdidērunt in eum.

31 Dīcēbat ergō **Iēsus** ad eōs, quī crēdidērunt **eī**, Iūdaeōs: ”Sī vōs **mānseritis** in sermōne meō, **vērē** discipulī meī **estis**

32 et cognōscētis vēritātem, et **vēritās** līberābit vōs”.

33 Respondērunt **eī**: ”Sēmen Abrahae sumus et nēminī servīvimus umquam! Quōmodo tū **dīcis**: “**Līberī** fīētis”?”.

34 Respondit eīs **Iēsus**: ”Āmēn, āmēn **dīcō** vōbīs: **Omnis**, quī facit peccātum, servus **est** peccātī.

35 Servus autem nōn **manet** in domō in aeternum; fīlius **manet** in aeternum.

36 Sī ergō Fīlius vōs līberāverit, **vērē** **līberī** eritis.

37 Sciō quia sēmen Abrahae **estis**; sed quaeritis mē interficere, quia sermō meus nōn capit in vōbīs.

38 Ego, quae vīdī apud Patrem, loquor; et vōs ergō, quae audīvistis ā patre, facitis”.

39 Respondērunt et dīxērunt **eī**: ”Pater noster Abraham **est**”. Dīcit eīs **Iēsus**: ”Sī fīliī Abrahae **essētis**, **opera** Abrahae facerētis.

40 Nunc autem quaeritis mē interficere, hominem, quī vēritātem vōbīs **locūtus** sum, quam audīvī ā Deō; **hoc** Abraham nōn fēcit.

41 Vōs facitis **opera** patris vestrī”. Dīxērunt itaque **eī**: ”Nōs ex fornicātiōne nōn sumus **nātī**; ūnum patrem habēmus Deum!”.

42 Dīxit eīs **Iēsus**: ”Sī Deus pater vester **esset**, dīligerētis mē; ego enim ex Deō prōcessī et **vēnī**; neque enim ā meipsō **vēnī**, sed ille mē mīsit.

43 Quārē loquēlam meam nōn cognōscitis? Quia nōn potestis audīre sermōnem meum.

44 Vōs ex patre Diabolō **estis** et dēsīderia patris vestrī vultis facere. Ille **homicīda** erat ab initiō et in vēritāte nōn stābat, quia nōn **est** **vēritās** in eō. Cum loquitur mendācium, ex propriīs loquitur, quia mendāx **est** et pater eius.

45 Ego autem quia vēritātem **dīcō**, nōn **crēditis** mihi.

46 **Quis** ex vōbīs arguit mē dē peccātō? Sī vēritātem **dīcō**, quārē vōs nōn **crēditis** mihi?

47 Quī **est** ex Deō, verba Deī audit; proptereā vōs nōn **audītis**, quia ex Deō nōn **estis**”.

48 Respondērunt Iūdaeī et dīxērunt **eī**: ”**Nōnne** **bene** dīcimus nōs, quia Samarītānus **es** tū et daemonium habēs?”.

49 Respondit **Iēsus**: ”Ego daemonium nōn habeō, sed honōrificō Patrem meum, et vōs **inhonōrātis** mē.

50 Ego autem nōn quaerō glōriam meam; **est** quī quaerit et iūdicat.

51 Āmēn, āmēn **dīcō** vōbīs: Sī **quis** sermōnem meum servāverit, mortem nōn vidēbit in aeternum”.

52 Dīxērunt ergō **eī** Iūdaeī: ”Nunc cognōvimus quia daemonium habēs. Abraham mortuus **est** et prophētae, et tū **dīcis**: “Sī **quis** sermōnem meum servāverit, nōn gustābit mortem in aeternum”.

53 Numquid tū maior **es** patre nostrō Abraham, quī mortuus **est**? Et prophētae mortuī sunt! Quem tēipsum **facis**?”.

54 Respondit **Iēsus**: ”Sī ego glōrificō meipsum, **glōria** **mea** nihil **est**; **est** Pater meus, quī glōrificat mē, quem vōs dīcitis: “Deus noster **est**!”,

55 et nōn cognōvistis eum. Ego autem **nōvī** eum. Et sī dīxerō: Nōn sciō eum, **erō** **similis** vōbīs, mendāx; sed sciō eum et sermōnem eius servō.

56 Abraham pater vester exsultāvit, ut vidēret diem meum; et vīdit et gāvīsus **est**”.

57 Dīxērunt ergō Iūdaeī ad eum: ”Quīnquāgintā annōs nōndum habēs et Abraham vīdistī?”.

58 Dīxit eīs **Iēsus**: ”Āmēn, āmēn **dīcō** vōbīs: Antequam Abraham fieret, ego sum”.

59 Tulērunt ergō lapidēs, ut **iacerent** in eum; **Iēsus** autem abscondit sē et exīvit dē templō.

## 9

1 Et praeteriēns vīdit hominem caecum ā nātīvitāte.

2 Et interrō gāvērunt eum discipulī **suī** dīcentēs: ”Rabbī, **quis** peccāvit, **hic** aut **parentēs** eius, ut caecus nāscerētur?”.

3 Respondit **Iēsus**: ”Neque **hīc** peccāvit neque **parentēs** eius, sed ut manifestentur **opera** Deī in illō.

4 Nōs oportet operārī **opera** eius, quī mīsit mē, dōnec diēs **est**; **venit** nox, quandō nēmō potest operārī.

5 Quamdiū in mundō sum, lūx sum mundī”.

6 Haec cum dīxisset, exspuit in terram et fēcit **lutum** ex spūtō et līnīvit **lutum** super oculōs eius

7 et dīxit **eī**: ”**Vade**, lavā in **natātōriā** Siloae!” — quod interpretātur Missus —. Abiit ergō et **lāvit** et **vēnit** vidēns.

8 Itaque vīcīnī et, quī vidēbant eum prius quia mendīcus erat, dīcēbant: ”**Nōnne** **hic** **est**, quī sedēbat et mendīcābat?”;

9 aliī dīcēbant: ”**Hic** **est**!”; aliī dīcēbant: ”Nēquāquam, sed **similis** **est** eius!”. Ille dīcēbat: ”Ego sum!”.

10 Dīcēbant ergō **eī**: ”Quōmodo igitur apertī sunt oculī tibi?”.

11 Respondit ille: ”Homō, quī dīcitur **Iēsus**, **lutum** fēcit et ūnxit oculōs meōs et dīxit mihi: “**Vāde** ad Siloam et lavā! “. **Abiī** ergō et **lāvī** et vīdī”.

12 Et dīxērunt **eī**: ”**Ubi** **est** ille?”. Ait: ”Nesciō”.

13 Addūcunt eum ad **pharīsaeōs**, quī caecus fuerat.

14 Erat autem sabbatum, in **quā** **diē** **lutum** fēcit **Iēsus** et aperuit oculōs eius.

15 Iterum ergō interrogābant et eum **pharisaeī** quōmodo vīdisset. Ille autem dīxit eīs: ”**Lutum** posuit super oculōs meōs, et **lāvī** et videō”.

16 Dīcēbant ergō ex **pharīsaeīs** quīdam: ”Nōn **est** **hic** homō ā Deō, quia sabbatum nōn cūstōdit!”; aliī autem dīcēbant: ”Quōmodo potest homō peccātor haec **signa** facere?”. Et schisma erat in eīs.

17 Dīcunt ergō caecō iterum: ”Tū quid **dīcis** dē eō quia aperuit oculōs tuōs?”. Ille autem dīxit: ”**Prophēta** **est**!”.

18 Nōn crēdidērunt ergō Iūdaeī dē illō quia caecus fuisset et vīdisset, dōnec vocāvērunt **parentēs** eius, quī vīderat.

19 Et interrogāvērunt eōs dīcentēs: ”**Hic** **est** fīlius vester, quem vōs dīcitis quia caecus **nātus** **est**? Quōmodo ergō nunc videt?”.

20 Respondērunt ergō **parentēs** eius et dīxērunt: ”Scīmus quia **hic** **est** fīlius noster et quia caecus **nātus** **est**.

21 Quōmodo autem nunc videat nescīmus, aut **quis** eius aperuit oculōs nōs nescīmus; ipsum **interrogātē**. Aetātem habet; ipse dē sē loquētur!”.

22 Haec dīxērunt **parentēs** eius, quia timēbant Iūdaeōs; iam enim cōnspīrāverant Iūdaeī, ut, sī **quis** eum cōnfitērētur Chrīstum, extrā synagōgam fieret.

23 Proptereā **parentēs** eius dīxērunt: ”Aetātem habet; ipsum **interrogātē**!”.

24 Vocāvērunt ergō rūrsum hominem, quī fuerat caecus, et dīxērunt **eī**: ”Dā glōriam Deō! Nōs scīmus quia **hic** homō peccātor **est**”.

25 Respondit ergō ille: ”Sī peccātor **est** nesciō; ūnum sciō quia, caecus cum essem, **modo** videō”.

26 Dīxērunt ergō illī: ”Quid fēcit tibi? Quōmodo aperuit oculōs tuōs?”.

27 Respondit eīs: ”Dīxī vōbīs iam, et nōn audīstis; quid iterum vultis audīre? Numquid et vōs vultis discipulī eius fierī?”.

28 Et maledīxērunt **eī** et dīxērunt: ”Tū discipulus illīus **es**, nōs autem Moysis discipulī sumus.

29 Nōs scīmus quia Moysī **locūtus** **est** Deus; hunc autem nescīmus unde sit”.

30 Respondit homō et dīxit eīs: ”In **hōc** enim mīrābile **est**, quia vōs **nescītis** unde sit, et aperuit meōs oculōs!

31 Scīmus quia peccātōrēs Deus nōn audit; sed, sī **quis** Deī cultor **est** et voluntātem eius facit, hunc exaudit.

32 Ā saeculō nōn **est** audītum quia aperuit **quis** oculōs caecī **nātī**;

33 **nisi** **esset** **hic** ā Deō, nōn poterat facere quidquam”.

34 Respondērunt et dīxērunt **eī**: ”In **peccātīs** tū **nātus** **es** **tōtus** et tū docēs nōs?”. Et ēiēcērunt eum forās.

35 Audīvit **Iēsus** quia ēiēcērunt eum forās et, cum invēnisset eum, dīxit **eī**: ”Tū crēdis in Fīlium hominis?”.

36 Respondit ille et dīxit: ”Et **quis** **est**, Domine, ut crēdam in eum?”.

37 Dīxit **eī** **Iēsus**: ”Et vīdistī eum; et, quī loquitur tēcum, ipse **est**”.

38 At ille ait: ”Crēdō, Domine!”; et adōrāvit eum.

39 Et dīxit **Iēsus**: ”In iūdicium ego in hunc mundum **venī**, ut, quī nōn vident, videant, et, quī vident, caecī fīant”.

40 Audiērunt haec ex **pharīsaeīs**, quī cum ipsō erant, et dīxērunt **eī**: ”Numquid et nōs caecī sumus?”.

41 Dīxit eīs **Iēsus**: ”Sī caecī **essētis**, nōn habērētis peccātum. Nunc vērō dīcitis: “Vidēmus!”; peccātum vestrum **manet**”.

## 10

1 ”Āmēn, āmēn **dīcō** vōbīs: Quī nōn intrat per ōstium in ovīle ovium, sed ascendit aliunde, ille fūr **est** et **latrō**;

2 quī autem intrat per ōstium, pāstor **est** ovium.

3 Huic ōstiārius aperit, et ovēs **vōcem** eius audiunt, et propriās ovēs vocat nōminātim et ēdūcit eās.

4 Cum propriās omnēs ēmīserit, ante eās vādit, et ovēs illum sequuntur, quia sciunt **vōcem** eius;

5 aliēnum autem nōn sequentur, sed fugient ab eō, quia nōn nōvērunt **vōcem** aliēnōrum”.

6 **Hoc** prōverbium dīxit eīs **Iēsus**; illī autem nōn cognōvērunt quid **esset**, quod loquēbātur eīs.

7 Dīxit ergō iterum **Iēsus**: ”Āmēn, āmēn **dīcō** vōbīs: Ego sum ōstium ovium.

8 Omnēs, quotquot vēnērunt ante mē, **fūrēs** sunt et latrōnēs, sed nōn audiērunt eōs ovēs.

9 Ego sum ōstium; per mē, sī **quis** introierit, salvābitur et ingrediētur et ēgrediētur et **pāscua** inveniet.

10 Fūr nōn **venit**, **nisi** ut **fūrētur** et mactet et perdat; ego **vēnī**, ut vītam habeant et abundantius habeant.

11 Ego sum pāstor bonus; bonus pāstor animam suam pōnit prō ovibus;

12 mercennārius et, quī nōn **est** pāstor, cuius nōn sunt ovēs propriae, videt lupum venientem et dīmittit ovēs et **fūgit** — et lupus rapit eās et dispergit —

13 quia mercennārius **est** et nōn pertinet ad eum dē ovibus.

14 Ego sum pāstor bonus et cognōscō meās, et cognōscunt mē meae,

15 sīcut cognōscit mē Pater, et ego cognōscō Patrem; et animam meam pōnō prō ovibus.

16 Et aliās ovēs habeō, quae nōn sunt ex **hōc** ovīlī, et illās oportet mē **addūcere**, et **vōcem** meam audient et fīent ūnus grex, ūnus pāstor.

17 Proptereā mē Pater dīligit, quia ego pōnō animam meam, ut iterum sūmam eam.

18 Nēmō tollit eam ā mē, sed ego pōnō eam ā meipsō. Potestātem habeō pōnendī eam et potestātem habeō iterum sūmendī eam. **Hoc** mandātum accēpī ā Patre meō”.

19 Dissēnsiō iterum **facta** **est** inter Iūdaeōs propter sermōnēs hōs.

20 Dīcēbant autem multī ex ipsīs: ”Daemonium habet et īnsānit! Quid eum **audītis**?”.

21 **Aliī** dīcēbant: ”Haec verba nōn sunt daemonium **habentis**! Numquid daemonium potest caecōrum oculōs aperīre?”.

22 **Facta** sunt tunc **Encaenia** in Hierosolymīs. Hiems erat;

23 et ambulābat **Iēsus** in templō in porticū Salomōnis.

24 Circumdedērunt ergō eum Iūdaeī et dīcēbant **eī**: ”Quousque animam nostram tollis? Sī tū **es** Chrīstus, dīc nōbīs **palam**!”.

25 Respondit eīs **Iēsus**: ”Dīxī vōbīs, et nōn **crēditis**; **opera**, quae ego faciō in nōmine Patrīs meī, haec testimōnium perhibent dē mē.

26 Sed vōs nōn **crēditis**, quia nōn **estis** ex ovibus meīs.

27 Ovēs meae **vōcem** meam audiunt, et ego cognōscō eās, et sequuntur mē;

28 et ego vītam aeternam dō eīs, et nōn perībunt in aeternum, et nōn rapiet eās quisquam dē manū **meā**.

29 Pater meus quod **dedit** mihi, maius omnibus **est**, et nēmō potest rapere dē manū Patrīs.

30 Ego et Pater ūnum sumus”.

31 Sustulērunt iterum lapidēs Iūdaeī, ut lapidārent eum.

32 Respondit eīs **Iēsus**: ”**Multa** **opera** **bona** ostendī vōbīs ex Patre; propter quod eōrum opus mē **lapidātis**?”.

33 Respondērunt **eī** Iūdaeī: ”Dē bonō opere nōn lapidāmus tē sed dē **blasphēmiā**, et quia tū, homō cum sīs, **facis** tēipsum Deum”.

34 Respondit eīs **Iēsus**: ”**Nōnne** scrīptum **est** in **lēge** **vestrā**: “Ego dīxī: Dīī **estis**?”.

35 Sī illōs dīxit deōs, ad quōs sermō Deī **factus** **est**, et nōn potest solvī **Scrīptūra**,

36 quem Pater sānctificāvit et mīsit in mundum, vōs dīcitis: “Blasphēmās!”, quia dīxī: Fīlius Deī sum?

37 Sī nōn faciō **opera** Patrīs meī, nōlīte **crēdere** mihi;

38 sī autem faciō, et sī mihi nōn vultis **crēdere**, operibus **crēdite**, ut cognōscātis et sciātis quia in mē **est** Pater, et ego in Patre”.

39 Quaerēbant ergō iterum eum **prehendēre**; et exīvit dē manibus eōrum.

40 Et abiit iterum trāns Iordānem in eum locum, ubi erat Iōannēs baptīzāns prīmum, et mānsit **illīc**.

41 Et multī vēnērunt ad eum et dīcēbant: ”Iōannēs quidem signum fēcit nūllum; omnia autem, quaecumque dīxit Iōannēs dē **hōc**, **vēra** erant”.

42 Et multī crēdidērunt in eum **illīc**.

## 11

1 Erat autem quīdam languēns Lazarus ā Bethāniā, dē castellō **Mariae** et Marthae sorōris eius.

2 **Maria** autem erat, quae ūnxit Dominum unguentō et extersit **pedēs** eius capillīs **suīs**, cuius frāter Lazārus īnfirmābātur.

3 Mīsērunt ergō sorōrēs ad eum dīcentēs: ”Domine, ecce, quem amās, īnfirmātur”.

4 Audiēns autem **Iēsus** dīxit: ”Īnfirmitās haec nōn **est** ad mortem sed prō **glōriā** Deī, ut glōrificētur Fīlius Deī per eam”.

5 Dīligēbat autem **Iēsus** Martham et sorōrem eius et Lazārum.

6 Ut ergō audīvit quia īnfirmābātur, tunc quidem mānsit in locō, in quō erat, duōbus diēbus;

7 deinde post **hōc** dīcit discipulīs: ”Eāmus in Iūdaeam iterum”.

8 Dīcunt **eī** discipulī: ”Rabbī, nunc quaerēbant tē Iūdaeī lapidāre, et iterum **vadīs** illūc?”.

9 Respondit **Iēsus**: ”**Nōnne** duodecim hōrae sunt diēī? Sī **quis** ambulāverit in **diē**, nōn offendit, quia lūcem huius mundī videt;

10 sī **quis** autem ambulāverit in nocte, offendit, quia lūx nōn **est** in eō”.

11 Haec ait et post **hōc** dīcit eīs: ”Lazārus amīcus noster dormit, sed **vādō**, ut ā somnō exsuscitem eum”.

12 Dīxērunt ergō **eī** discipulī: ”Domine, sī dormit, salvus erit”.

13 Dīxerat autem **Iēsus** dē morte eius, illī autem putāvērunt quia dē dormītiōne somnī dīceret.

14 Tunc ergō dīxit eīs **Iēsus** **manifēstē**: ”Lazarus mortuus **est**,

15 et gaudeō propter vōs, ut crēdātis, quoniam nōn eram ibi; sed eāmus ad eum”.

16 Dīxit ergō Thomās, quī dīcitur Didymus, ad condiscipulōs: ”Eāmus et nōs, ut moriāmur cum eō!”.

17 **Venit** itaque **Iēsus** et **invēnit** eum quattuor diēs iam in monumentō habentem.

18 Erat autem Bethānia iuxtā Hierosolymam quasi stadiīs quīndecim.

19 Multī autem ex Iūdaeīs vēnerant ad Martham et **Mariam**, ut cōnsōlārentur eās dē frātre.

20 Martha ergō ut audīvit quia **Iēsus** **venit**, occurrit illī; **Maria** autem domī sedēbat.

21 Dīxit ergō Martha ad **Iēsum**: ”Domine, sī fuissēs **hīc**, frāter meus nōn **esset** mortuus!

22 Sed et nunc sciō quia, quaecumque **poposcerīs** ā Deō, dabit tibi Deus”.

23 Dīcit illī **Iēsus**: ”Resurget frāter tuus”.

24 Dīcit **eī** Martha: ”Sciō quia resurget in resurrēctiōne in novissimō **diē**”.

25 Dīxit **eī** **Iēsus**: ”Ego sum resurrēctiō et **vīta**. Quī crēdit in mē, etsī mortuus fuerit, vīvet;

26 et **omnis**, quī vīvit et crēdit in mē, nōn moriētur in aeternum. Crēdis **hoc**?”.

27 Ait illī: ”Utique, Domine; ego crēdidī quia tū **es** Chrīstus Fīlius Deī, quī in mundum vēnistī”.

28 Et cum haec dīxisset, abiit et vocāvit **Mariam** sorōrem suam silentiō dīcēns: ”Magister **adest** et vocat tē”.

29 **Illa** autem ut audīvit, surrēxit **cito** et **venit** ad eum;

30 nōndum enim vēnerat **Iēsus** in castellum, sed erat adhūc in illō locō, ubi occurrerat **eī** Martha.

31 Iūdaeī igitur, quī erant cum **ea** in domō et cōnsōlābantur eam, cum vīdissent **Mariam** quia **cito** surrēxit et exiit, secūtī sunt eam putantēs: ”Vādit ad monumentum, ut plōret ibi”.

32 **Maria** ergō, cum vēnisset ubi erat **Iēsus**, vidēns eum **cecidit** ad **pedēs** eius dīcēns **ei**: ”Domine, sī fuissēs **hīc**, nōn **esset** mortuus frāter meus!”.

33 **Iēsus** ergō, ut vīdit eam plōrantem et Iūdaeōs, quī vēnerant cum **ea**, plōrantēs, fremuit spīritū et turbāvit sēipsum

34 et dīxit: ”**Ubi** posuistis eum?”. Dīcunt **eī**: ”Domine, **venī** et vidē”.

35 Lacrimātus **est** **Iēsus**.

36 Dīcēbant ergō Iūdaeī: ”Ecce quōmodo amābat eum!”.

37 Quīdam autem dīxērunt ex ipsīs: ”Nōn poterat **hīc**, quī aperuit oculōs caecī, facere, ut et **hic** nōn morerētur?”.

38 **Iēsus** ergō rūrsum fremēns in sēmetipsō, **venit** ad monumentum; erat autem **spēlunca**, et **lapis** superpositus erat **eī**.

39 Ait **Iēsus**: ”Tollite lapidem!”. Dīcit **eī** Martha, soror eius, quī mortuus fuerat: ”Domine, iam foetet; quatriduānus enim **est**!”.

40 Dīcit **eī** **Iēsus**: ”**Nōnne** dīxī tibi quoniam, sī **crēdiderīs**, vidēbis glōriam Deī?”.

41 Tulērunt ergō lapidem. **Iēsus** autem, **ēlevātīs** sūrsum oculīs, dīxit: ”Pater, grātiās agō tibi quoniam audīstī mē.

42 Ego autem sciēbam quia semper mē audīs, sed propter **populum**, quī circumstat, dīxī, ut crēdant quia tū mē mīsistī”.

43 Et haec cum dīxisset, vōce **magnā** clāmāvit: ”Lazare, **venī** forās!”.

44 Prōdiit, quī fuerat mortuus, ligātus **pedēs** et **manūs** īnstitīs; et faciēs illīus sūdāriō erat **ligāta**. Dīcit **Iēsus** eīs: ”Solvite eum et sinite eum abīre”.

45 Multī ergō ex Iūdaeīs, quī vēnerant ad **Mariam** et vīderant, quae fēcit, crēdidērunt in eum;

46 quīdam autem ex ipsīs abiērunt ad **pharīsaeōs** et dīxērunt eīs, quae fēcit **Iēsus**.

47 Collēgērunt ergō pontificēs et **pharīsaeī** concilium et dīcēbant: ”Quid facimus, quia **hic** homō **multa** **signa** facit?

48 Sī dīmittimus eum sīc, omnēs crēdent in eum, et venient Rōmānī et tollent nostrum et locum et gentem!”.

49 Ūnus autem ex ipsīs, Caiphās, cum **esset** pontifex annī illīus, dīxit eīs: ”Vōs **nescītis** quidquam

50 nec **cōgitātis** quia expedit vōbīs, ut ūnus moriātur homō prō **populō**, et nōn **tōta** gēns pereat!”.

51 **Hoc** autem ā sēmetipsō nōn dīxit; sed, cum **esset** pontifex annī illīus, prophētāvit quia **Iēsus** moritūrus erat prō gente

52 et nōn tantum prō gente, sed et ut fīliōs Deī, quī erant dispersī, congregāret in ūnum.

53 Ab illō ergō **diē** cōgitāvērunt, ut interficerent eum.

54 **Iēsus** ergō iam nōn in **pālam** ambulābat apud Iūdaeōs, sed abiit inde in regiōnem iuxtā dēsertum, in cīvitātem, quae dīcitur Ephraim, et ibi **morābātur** cum discipulīs.

55 Proximum autem erat **Pascha** Iūdaeōrum, et ascendērunt multī Hierosolymam dē regiōne ante **Paschā**, ut sānctificārent sēipsōs.

56 Quaerēbant ergō **Iēsum** et colloquēbantur ad invicem in templō stantēs: ”Quid vidētur vōbīs? Numquid veniet ad diem fēstum?”.

57 Dederant autem pontificēs et **pharīsaeī** mandātum, ut, sī **quis** cognōverit, ubi sit, **indicet**, ut apprehendant eum.

## 12

1 **Iēsus** ergō ante sex diēs Paschae **vēnit** Bethāniam, ubi erat Lazarus, quem suscitāvit ā mortuīs **Iēsus**.

2 Fēcērunt ergō **eī** cēnam ibi, et Martha ministrābat, Lazarus vērō ūnus erat ex discumbentibus cum eō.

3 **Maria** ergō accēpit lībram unguentī nardī pūrī, pretiōsī, et ūnxit **pedēs** Iēsū et extersit capillīs **suīs** **pedēs** eius; **domus** autem **implēta** **est** ex **odōre** unguentī.

4 Dīcit autem Iūdās Iscariōtēs, ūnus ex discipulīs eius, quī erat eum trāditūrus:

5 ”Quārē **hoc** unguentum nōn vēniit trecentīs dēnāriīs et datum **est** egēnīs?”.

6 Dīxit autem **hoc**, nōn quia dē egēnīs pertinēbat ad eum, sed quia fūr erat et, loculōs habēns, **ea**, quae mittēbantur, portābat.

7 Dīxit ergō **Iēsus**: ”**Sine** illam, ut in diem sepultūrae meae servet illud.

8 Pauperēs enim semper habētis vōbīscum, mē autem nōn semper habētis”.

9 Cognōvit ergō **turba** **multa** ex Iūdaeīs quia **illīc** **est**, et vēnērunt nōn propter **Iēsum** tantum, sed ut et Lazārum vidērent, quem suscitāvit ā mortuīs.

10 Cōgitāvērunt autem prīncipēs sacerdōtum, ut et Lazārum interficerent,

11 quia multī propter illum abībant ex Iūdaeīs et crēdēbant in **Iēsum**.

12 In crāstinum **turbā** **multā**, quae vēnerat ad diem fēstum, cum audīssent quia **venit** **Iēsus** Hierosolymam,

13 accēpērunt rāmōs palmārum et prōcessērunt obviam **eī** et clāmābant:

”Hosanna!

Benedictus, quī **venit** in nōmine Dominī, et rēx Isrāēl!”.

14 **Invenit** autem **Iēsus** asellum et sēdit super eum, sīcut scrīptum **est**:

15 ”Nōlī timēre, **fīlia** **Sīōn**.

Ecce rēx tuus **venit**

sedēns super pullum asinae”.

16 Haec nōn cognōvērunt discipulī eius prīmum, sed quandō glōrificātus **est** **Iēsus**, tunc recordātī sunt quia haec erant **scrīpta** dē eō, et haec fēcērunt **eī**.

17 Testimōnium ergō perhibēbat **turbā**, quae erat cum eō, quandō Lazārum vocāvit dē monumentō et suscitāvit eum ā mortuīs.

18 Proptereā et obviam **venit** **eī** **turba**, quia audiērunt eum fēcisse **hoc** signum.

19 **Pharīsaeī** ergō dīxērunt ad sēmetipsōs: ”Vidētis quia nihil prōficitis? Ecce mundus post eum abiit!”.

20 Erant autem Graecī quīdam ex hīs, quī ascenderant, ut adōrārent in **diē** fēstō;

21 hī ergō accessērunt ad Philippum, quī erat ā Bethsaīdā Galilaeae, et rogābant eum dīcentēs: ”Domine, volumus **Iēsum** **vidēre**”.

22 **Venit** Philippus et dīcit Andreae; **venit** Andreās et Philippus et dīcunt Iēsū.

23 **Iēsus** autem respondet eīs dīcēns: ”**Venit** **hōra**, ut glōrificētur Fīlius hominis.

24 Āmēn, āmēn **dīcō** vōbīs: **Nisi** grānum frūmentī cadēns in terram mortuum fuerit, ipsum **sōlum** **manet**; sī autem mortuum fuerit, multum frūctum affert.

25 Quī amat animam suam, perdit eam; et, quī ōdit animam suam in **hōc** mundō, in vītam aeternam cūstōdiet eam.

26 Sī **quis** mihi ministrat, mē sequātur, et ubi sum ego, **illīc** et minister meus erit; sī **quis** mihi ministrāverit, honōrificābit eum Pater.

27 Nunc **anima** **mea** **turbāta** **est**. Et quid **dīcam**? Pater, **salvifica** mē ex **hōrā** hāc? Sed proptereā **venī** in hōram hanc.

28 Pater, **glōrifica** tuum **nōmen**!”. **Venit** ergō vōx dē caelō: ”Et glōrificāvī et iterum glōrificābō”.

29 **Turba** ergō, quae stābat et audierat, dīcēbat tonitruum factum **esse**; aliī dīcēbant: ”Angelus **eī** **locūtus** **est**”.

30 Respondit **Iēsus** et dīxit: ”Nōn propter mē vōx haec **facta** **est** sed propter vōs.

31 Nunc iūdicium **est** huius mundī, nunc prīnceps huius mundī ēiciētur forās;

32 et ego, sī exaltātus fuerō ā **terrā**, omnēs traham ad meipsum”.

33 **Hoc** autem dīcēbat significāns, **quā** morte **esset** moritūrus.

34 Respondit ergō **eī** **turba**: ”Nōs audīvimus ex **Lēge**, quia Chrīstus **manet** in aeternum; et quōmodo tū **dīcis**: “Oportet exaltārī Fīlium hominis”? **Quis** **est** iste Fīlius hominis?”.

35 Dīxit ergō eīs **Iēsus**: ”Adhūc modicum tempus lūmen in vōbīs **est**. **Ambulātē**, dum lūcem habētis, ut nōn tenebrae vōs comprehendant; et, quī ambulat in tenebrīs, nescit quō **vadat**.

36 Dum lūcem habētis, **crēdite** in lūcem, ut fīliī **lūcis** fīātis”. Haec **locūtus** **est** **Iēsus** et abiit et abscondit sē ab eīs.

37 Cum autem **tanta** **signa** fēcisset **cōram** eīs, nōn crēdēbant in eum,

38 ut sermō Īsaiae prophētae implērētur, quem dīxit:

”Domine, **quis** crēdidit audītuī nostrō,

et brāchium Dominī cui revēlātum **est**?”.

39 Proptereā nōn poterant **crēdere**, quia iterum dīxit Īsaiās:

40 ”Excaecāvit oculōs eōrum

et indūrāvit eōrum cor,

ut nōn videant oculīs

et intellegant **cordē** et convertantur,

et sānem eōs”.

41 Haec dīxit Īsaiās, quia vīdit glōriam eius et **locūtus** **est** dē eō.

42 Vērumtamen et ex prīncipibus multī crēdidērunt in eum, sed propter **pharīsaeōs** nōn cōnfitēbantur, ut dē **synagōgā** nōn ēicerentur;

43 dīlēxērunt enim glōriam hominum **magis** quam glōriam Deī.

44 **Iēsus** autem clāmāvit et dīxit: ”Quī crēdit in mē, nōn crēdit in mē sed in eum, quī mīsit mē;

45 et, quī videt mē, videt eum, quī mīsit mē.

46 Ego lūx in mundum **venī**, ut **omnis**, quī crēdit in mē, in tenebrīs nōn maneat.

47 Et sī **quis** audierit verba **mea** et nōn cūstōdierit, ego nōn iūdicō eum; nōn enim **venī**, ut iūdicem mundum, sed ut salvificem mundum.

48 Quī spernit mē et nōn accipit verba **mea**, habet, quī iūdicet eum: sermō, quem **locūtus** sum, ille iūdicābit eum in novissimō **diē**,

49 quia ego ex meipsō nōn sum **locūtus**, sed, quī mīsit mē, Pater, ipse mihi mandātum **dēdit** quid **dīcam** et quid loquar.

50 Et sciō quia mandātum eius **vīta** **aeterna** **est**. Quae ergō ego loquor, sīcut dīxit mihi Pater, sīc loquor”.

## 13

1 Ante diem autem fēstum Paschae, sciēns **Iēsus** quia **venit** eius **hōra**, ut trānseat ex **hōc** mundō ad Patrem, cum dīlēxisset suōs, quī erant in mundō, in fīnem dīlēxit eōs.

2 Et in **cēnā**, cum Diabolus iam mīsisset in **corde**, ut trāderet eum Iūdās Simōnis Iscariōtis,

3 sciēns quia omnia **dēdit** **eī** Pater in **manūs**, et quia ā Deō exīvit et ad Deum vādit,

4 surgit ā **cēnā** et pōnit vestīmenta **sua** et, cum accēpisset linteum, praecīnxit sē.

5 Deinde mittit aquam in pēlvem et coepit lavāre **pedēs** discipulōrum et **extergere** linteō, quō erat **praecīnctus**.

6 **Venit** ergō ad Simōnem Petrum. Dīcit **eī**: ”Domine, tū mihi lavās **pedēs**?”.

7 Respondit **Iēsus** et dīxit **eī**: ”Quod ego faciō, tū nescīs **modō**, sciēs autem posteā”.

8 Dīcit **eī** Petrus: ”Nōn lavābis mihi **pedēs** in aeternum!”. Respondit **Iēsus** **eī**: ”Sī nōn lāverō tē, nōn habēs partem mēcum”.

9 Dīcit **eī** Simōn Petrus: ”Domine, nōn tantum **pedēs** meōs sed et **manūs** et caput!”.

10 Dīcit **eī** **Iēsus**: ”Quī **lōtus** **est**, nōn indiget **nisi** ut **pedes** lavet, sed **est** mundus **tōtus**; et vōs mundī **estis** sed nōn omnēs”.

11 Sciēbat enim quisnam **esset**, quī trāderet eum; proptereā dīxit: ”Nōn **estis** mundī omnēs”.

12 Postquam ergō **lāvit** **pedēs** eōrum et accēpit vestīmenta **sua**, cum recubuisset iterum, dīxit eīs: ”**Scītis** quid fēcerim vōbīs?

13 Vōs **vocātis** mē: “Magister” et: “Domine”, et **bene** dīcitis; sum etenim.

14 Sī ergō ego **lāvī** vestrōs **pedēs**, Dominus et Magister, et vōs dēbētis alter alterīus lavāre **pedēs**.

15 Exemplum enim **dedī** vōbīs, ut, quemadmodum ego fēcī vōbīs, et vōs faciātis.

16 Āmēn, āmēn **dīcō** vōbīs: Nōn **est** servus maior dominō suō, neque apostolus maior eō, quī mīsit illum.

17 Sī haec **scītis**, beātī **estis**, sī facitis **ea**.

18 Nōn dē omnibus vōbīs **dīcō**, ego sciō, quōs ēlēgerim, sed ut impleātur **Scrīptūra**: “Quī mandūcat meum pānem, **levāvit** contrā mē calcāneum suum”.

19 Āmodo **dīcō** vōbīs priusquam fīat, ut crēdātis, cum factum fuerit, quia ego sum.

20 Āmēn, āmēn **dīcō** vōbīs: Quī accipit, sī quem **miserō**, mē accipit; quī autem mē accipit, accipit eum, quī mē mīsit”.

21 Cum haec dīxisset **Iēsus**, turbātus **est** spīritū et prōtestātus **est** et dīxit: ”Āmēn, āmēn **dīcō** vōbīs: Ūnus ex vōbīs trādet mē”.

22 Aspiciēbant ad invicem discipulī, haesitantēs dē quō dīceret.

23 Erat recumbēns ūnus ex discipulīs eius in sinū Iēsū, quem dīligēbat **Iēsus**.

24 Innuit ergō huic Simōn Petrus, ut interrogāret: ”**Quis** **est**, dē quō dīcit?”.

25 Cum ergō recumberet ille **ita** suprā pectus Iēsū, dīcit **eī**: ”Domine, **quis** **est**?”.

26 Respondet **Iēsus**: ”Ille **est**, cui ego intīnctam buccellam porrēxerō”. Cum ergō intīnxisset buccellam, dat Iūdae Simōnis Iscariōtis.

27 Et post buccellam tunc introīvit in illum Satanās. Dīcit ergō **eī** **Iēsus**: ”Quod **facis**, fac citius”.

28 **Hoc** autem nēmō scīvit discumbentium ad quid dīxerit **eī**;

29 quīdam enim putābant quia loculōs habēbat Iūdās, quia dīcit **eī** **Iēsus**: ”Eme **ea**, quae opus sunt nōbīs ad diem fēstum”, aut egēnīs ut aliquid daret.

30 Cum ergō accēpisset ille buccellam, exīvit continuō; erat autem nox.

31 Cum ergō exīsset, dīcit **Iēsus**: ”Nunc clārificātus **est** Fīlius hominis, et Deus clārificātus **est** in eō;

32 sī Deus clārificātus **est** in eō, et Deus clārificābit eum in sēmetipsō et continuō clārificābit eum.

33 Fīliolī, adhūc modicum vōbīscum sum; quaerētis mē, et sīcut dīxī Iūdaeīs: Quō ego **vādō**, vōs nōn potestis venīre, et vōbīs **dīcō** **modo**.

34 Mandātum novum dō vōbīs, ut dīligātis invicem; sīcut dīlēxī vōs, ut et vōs dīligātis invicem.

35 In **hōc** cognōscent omnēs quia meī discipulī **estis**: sī dīlēctiōnem **habuerītis** ad invicem”.

36 Dīcit **eī** Simōn Petrus: ”Domine, quō **vadīs**?”. Respondit **Iēsus**: ”Quō **vadō**, nōn **potes** mē **modo** sequī, **sequeris** autem posteā”.

37 Dīcit **eī** Petrus: ”Domine, quārē nōn possum tē sequī **modo**? Animam meam prō tē pōnam”.

38 Respondet **Iēsus**: ”Animam tuam prō mē pōnēs? Āmēn, āmēn **dīcō** tibi: Nōn cantābit gallus, dōnec mē ter negēs.

## 14

1 Nōn turbētur cor vestrum. **Crēditis** in Deum et in mē **crēdite**.

2 In domō Patrīs meī mānsiōnēs multae sunt; sī quō minus, dīxissem vōbīs, quia **vādō** parāre vōbīs locum?

3 Et sī abierō et praeparāverō vōbīs locum, iterum veniō et accipiam vōs ad meipsum, ut, ubi sum ego, et vōs **sītis**.

4 Et quō ego **vādō**, **scītis** viam”.

5 Dīcit **eī** Thomās: ”Domine, nescīmus quō **vadīs**; quōmodo possumus viam scīre?”.

6 Dīcit **eī** **Iēsus**: ”Ego sum **via** et **vēritās** et **vīta**; nēmō **venit** ad Patrem **nisi** per mē.

7 Sī cognōvistis mē, et Patrem meum utique cognōscētis; et āmodo cognōscitis eum et vīdistis eum”.

8 Dīcit **eī** Philippus: ”Domine, ostende nōbīs Patrem, et sufficit nōbīs”.

9 Dīcit **eī** **Iēsus**: ”Tantō tempore vōbīscum sum, et nōn cognōvistī mē, Philippe? Quī vīdit mē, vīdit Patrem. Quōmodo tū **dīcis**: “Ostende nōbīs Patrem”?

10 Nōn crēdis quia ego in Patre, et Pater in mē **est**? Verba, quae ego loquor vōbīs, ā meipsō nōn loquor; Pater autem in mē manēns facit **opera** **sua**.

11 **Crēdite** mihi quia ego in Patre, et Pater in mē **est**; aliōquīn propter **opera** **ipsa** **crēdite**.

12 Āmēn, āmēn **dīcō** vōbīs: Quī crēdit in mē, **opera**, quae ego faciō, et ipse faciet et maiōra hōrum faciet, quia ego ad Patrem **vādō**.

13 Et quodcumque **petierītis** in nōmine meō, **hoc** faciam, ut glōrificētur Pater in Fīliō;

14 sī quid **petierītis** mē in nōmine meō, ego faciam.

15 Sī dīligitis mē, **mandāta** **mea** servābitis;

16 et ego rogābō Patrem, et alium Paraclītum dabit vōbīs, ut maneat vōbīscum in aeternum,

17 Spīritum vēritātis, quem mundus nōn potest accipere, quia nōn videt eum nec cognōscit. Vōs cognōscitis eum, quia apud vōs **manet**; et in vōbīs erit.

18 Nōn relinquam vōs orphanōs; veniō ad vōs.

19 Adhūc modicum, et mundus mē iam nōn videt; vōs autem vidētis mē, quia ego vīvō et vōs vīvētis.

20 In illō **diē** vōs cognōscētis quia ego sum in Patre meō, et vōs in mē, et ego in vōbīs.

21 Quī habet **mandāta** **mea** et servat **eā**, ille **est**, quī dīligit mē; quī autem dīligit mē, dīligētur ā Patre meō, et ego dīligam eum et manifestābō **eī** meipsum”.

22 Dīcit **eī** Iūdās, nōn ille Iscariotēs: ”Domine, et quid factum **est**, quia nōbīs manifestātūrus **es** tēipsum et nōn mundō?”.

23 Respondit **Iēsus** et dīxit **eī**: ”Sī **quis** dīligit mē, sermōnem meum servābit, et Pater meus dīliget eum, et ad eum veniēmus et mānsiōnem apud eum faciēmus;

24 quī nōn dīligit mē, sermōnēs meōs nōn servat. Et sermō, quem **audītis**, nōn **est** meus, sed eius quī mīsit mē, Patrīs.

25 Haec **locūtus** sum vōbīs apud vōs manēns.

26 Paraclītus autem, **Spīritus** Sānctus, quem mittet Pater in nōmine meō, ille vōs docēbit omnia et suggeret vōbīs omnia, quae dīxī vōbīs.

27 Pācem relinquō vōbīs, pācem meam dō vōbīs; nōn quōmodo mundus dat, ego dō vōbīs. Nōn turbētur cor vestrum neque formīdet.

28 Audīstis quia ego dīxī vōbīs: **Vādō** et veniō ad vōs. Sī dīligerētis mē, gaudērētis quia **vadō** ad Patrem, quia Pater maior mē **est**.

29 Et nunc dīxī vōbīs, priusquam fīat, ut, cum factum fuerit, crēdātis.

30 Iam nōn **multa** loquar vōbīscum, **venit** enim prīnceps mundī et in mē nōn habet quidquam;

31 sed, ut cognōscat mundus quia dīligō Patrem, et sīcut mandātum **dēdit** mihi Pater, sīc faciō. Surgite, eāmus hinc.

## 15

1 Ego sum **vītis** **vēra**, et Pater meus **agricola** **est**.

2 Omnem palmitem in mē nōn ferentem frūctum tollit eum; et omnem, quī fert frūctum, pūrgat eum, ut frūctum plūs afferat.

3 Iam vōs mundī **estis** propter sermōnem, quem **locūtus** sum vōbīs.

4 Manēte in mē, et ego in vōbīs. Sīcut **palmes** nōn potest ferre frūctum ā sēmetipsō, **nisi** mānserit in vīte, sīc nec vōs, **nisi** in mē **mānseritis**.

5 Ego sum **vītīs**, vōs palmitēs. Quī **manet** in mē, et ego in eō, **hic** fert frūctum multum, quia **sine** mē nihil potestis facere.

6 Sī **quis** in mē nōn mānserit, **missus** **est** forās sīcut **palmes** et aruit; et colligunt eōs et in ignem mittunt, et ārdent.

7 Sī **mānseritis** in mē, et verba **mea** in vōbīs mānserint, quodcumque **voluerītis**, **petīte**, et fīet vōbīs.

8 In **hōc** clārificātus **est** Pater meus, ut frūctum multum afferātis et efficiāminī meī discipulī.

9 Sīcut dīlēxit mē Pater, et ego dīlēxī vōs; manēte in dīlēctiōne **meā**.

10 Sī **praecepta** **mea** **servāveritis**, manēbitis in dīlēctiōne **meā**, sīcut ego Patrīs meī **praecepta** servāvī et maneō in eius dīlēctiōne.

11 Haec **locūtus** sum vōbīs, ut gaudium meum in vōbīs sit, et gaudium vestrum impleātur.

12 **Hoc** **est** praeceptum meum, ut dīligātis invicem, sīcut dīlēxī vōs;

13 maiōrem hāc dīlēctiōnem nēmō habet, ut animam suam **quis** pōnat prō **amīcīs** **suīs**.

14 Vōs **amīcī** meī **estis**, sī **fēcerītis**, quae ego praecipiō vōbīs.

15 Iam nōn **dīcō** vōs servōs, quia servus nescit quid facit dominus eius; vōs autem dīxī amīcōs, quia omnia, quae audīvī ā Patre meō, **nōta** fēcī vōbīs.

16 Nōn vōs mē ēlēgistis, sed ego **ēlēgī** vōs et posuī vōs, ut vōs eātis et frūctum afferātis, et **frūctus** vester maneat, ut quodcumque **petierītis** Patrem in nōmine meō, det vōbīs.

17 Haec mandō vōbīs, ut dīligātis invicem.

18 Sī mundus vōs ōdit, scītōte quia mē priōrem vōbīs **odiō** habuit.

19 Sī dē mundō **essētis**, mundus, quod suum **est**, dīligeret; quia vērō dē mundō nōn **estis**, sed ego **ēlēgī** vōs dē mundō, proptereā ōdit vōs mundus.

20 Mementōte sermōnis, quem ego dīxī vōbīs: Nōn **est** servus maior dominō suō. Sī mē persecūtī sunt, et vōs persequentur; sī sermōnem meum servāvērunt, et vestrum servābunt.

21 Sed haec omnia facient vōbīs propter **nōmen** meum, quia nesciunt eum, quī mīsit mē.

22 Sī nōn vēnissem et **locūtus** fuissem eīs, peccātum nōn habērent; nunc autem excūsātiōnem nōn habent dē peccātō suō.

23 Quī mē ōdit et Patrem meum ōdit.

24 Sī **opera** nōn fēcissem in eīs, quae nēmō **alius** fēcit, peccātum nōn habērent; nunc autem et vīdērunt et ōdērunt et mē et Patrem meum.

25 Sed ut impleātur sermō, quī in **lēge** eōrum **scrīptus** **est**: “**Odiō** mē habuērunt grātīs”.

26 Cum autem vēnerit Paraclītus, quem ego mittam vōbīs ā Patre, Spīritum vēritātis, quī ā Patre prōcēdit, ille testimōnium perhibēbit dē mē;

27 sed et vōs testimōnium perhibētis, quia ab initiō mēcum **estis**.

## 16

1 Haec **locūtus** sum vōbīs, ut nōn scandalizēminī.

2 Absque synagōgīs facient vōs; sed **venit** **hōra**, ut **omnis**, quī interficit vōs, arbitrētur obsequium sē praestāre Deō.

3 Et haec facient, quia nōn nōvērunt Patrem neque mē.

4 Sed haec **locūtus** sum vōbīs, ut, cum vēnerit **hōrā** eōrum, reminīscāminī eōrum, quia ego dīxī vōbīs. Haec autem vōbīs ab initiō nōn dīxī, quia vōbīscum eram.

5 At nunc **vadō** ad eum, quī mē mīsit, et nēmō ex vōbīs interrogat mē: “Quō **vadīs**?”.

6 Sed quia haec **locūtus** sum vōbīs, **trīstitia** implēvit cor vestrum.

7 Sed ego vēritātem **dīcō** vōbīs: Expedit vōbīs, ut ego vādam. Sī enim nōn abierō, Paraclītus nōn veniet ad vōs; sī autem abierō, mittam eum ad vōs.

8 Et cum vēnerit ille, arguet mundum dē peccātō et dē **iūstitiā** et dē iūdiciō:

9 dē peccātō quidem, quia nōn crēdunt in mē;

10 dē **iūstitiā** vērō, quia ad Patrem **vādō**, et iam nōn vidētis mē;

11 dē iūdiciō autem, quia prīnceps mundī huius **iūdicātus** **est**.

12 Adhūc **multa** habeō vōbīs **dīcere**, sed nōn potestis portāre **modō**.

13 Cum autem vēnerit ille, **Spīritus** vēritātis, dēdūcet vōs in omnem vēritātem; nōn enim loquētur ā sēmetipsō, sed quaecumque audiet, loquētur et, quae **ventūra** sunt, annūntiābit vōbīs.

14 Ille mē clārificābit, quia dē meō accipiet et annūntiābit vōbīs.

15 Omnia, quaecumque habet Pater, **mea** sunt; proptereā dīxī quia dē meō accipit et annūntiābit vōbīs.

16 Modicum, et iam nōn vidētis mē; et iterum modicum, et vidēbitis mē”.

17 Dīxērunt ergō ex discipulīs eius ad invicem: ”Quid **est** **hoc**, quod dīcit nōbīs: “Modicum, et nōn vidētis mē; et iterum modicum, et vidēbitis mē” et: “**Vādō** ad Patrem”?”.

18 Dīcēbant ergō: ”Quid **est** **hoc**, quod dīcit: “Modicum”? Nescīmus quid loquitur”.

19 Cognōvit **Iēsus** quia volēbant eum interrogāre et dīxit eīs: ”Dē **hoc** quaeritis inter vōs, quia dīxī: “Modicum, et nōn vidētis mē; et iterum modicum, et vidēbitis mē”?

20 Āmēn, āmēn **dīcō** vōbīs quia plōrābitis et flēbitis vōs, mundus autem gaudēbit; vōs contrīstābiminī, sed **trīstitia** **vestra** vertētur in gaudium.

21 Mulier, cum **parit**, trīstitiam habet, quia **venit** **hōra** eius; cum autem pepererit puerum, iam nōn meminit pressūrae propter gaudium, quia **nātus** **est** homō in mundum.

22 Et vōs igitur nunc quidem trīstitiam habētis; iterum autem vidēbō vōs, et gaudēbit cor vestrum, et gaudium vestrum nēmō tollit ā vōbīs.

23 Et in illō **diē** mē nōn rogābitis quidquam.

Āmēn, āmēn **dīcō** vōbīs: Sī quid **petierītis** Patrem in nōmine meō, dabit vōbīs.

24 Usque **modo** nōn petīstis quidquam in nōmine meō. **Petite** et accipiētis, ut gaudium vestrum sit plēnum.

25 Haec in prōverbiīs **locūtus** sum vōbīs; **venit** **hōra**, cum iam nōn in prōverbiīs loquar vōbīs, sed **palam** dē Patre annūntiābō vōbīs.

26 Illō **diē** in nōmine meō petētis, et nōn **dīcō** vōbīs quia ego rogābō Patrem dē vōbīs;

27 ipse enim Pater amat vōs, quia vōs mē amāstis et crēdidistis quia ego ā Deō exīvī.

28 Exīvī ā Patre et **vēnī** in mundum; iterum relinquō mundum et **vādō** ad Patrem”.

29 Dīcunt discipulī eius: ”Ecce nunc **palam** **loqueris**, et prōverbium nūllum **dīcis**.

30 Nunc scīmus quia scīs omnia, et nōn opus **est** tibi, ut **quis** tē interroget; in **hōc** crēdimus quia ā Deō existī”.

31 Respondit eīs **Iēsus**: ”**Modo** **crēditis**?

32 Ecce **venit** **hōra** et iam **venit**, ut dispergāminī ūnusquisque in **propriā** et mē **sōlum** relinquātis; et nōn sum **sōlus**, quia Pater mēcum **est**.

33 Haec **locūtus** sum vōbīs, ut in mē pācem habeātis; in mundō pressūram habētis, sed cōnfīdite, ego **vīcī** mundum”.

## 17

1 Haec **locūtus** **est** **Iēsus**; et, **sublevātīs** oculīs **suīs** in caelum, dīxit: ”Pater, **venit** **hōrā**: clārificā Fīlium tuum, ut Fīlius clārificet tē,

2 sīcut dedistī **eī** potestātem **omnis** **carnis**, ut omne, quod dedistī **eī**, det eīs vītam aeternam.

3 Haec **est** autem **vīta** **aeterna**, ut cognōscant tē **solum** vērum Deum et, quem mīsistī, **Iēsum** Chrīstum.

4 Ego tē clārificāvī super terram; opus cōnsummāvī, quod dedistī mihi, ut faciam;

5 et nunc clārificā mē tū, Pater, apud tēmetipsum clāritāte, quam habēbam, priusquam mundus **esset**, apud tē.

6 Manifestāvī **nōmen** tuum hominibus, quōs dedistī mihi dē mundō. Tuī erant, et mihi eōs dedistī, et sermōnem tuum servāvērunt.

7 Nunc cognōvērunt quia omnia, quae dedistī mihi, abs tē sunt,

8 quia verba, quae dedistī mihi, **dedī** eīs; et ipsī accēpērunt et cognōvērunt **vērē** quia ā tē exīvī et crēdidērunt quia tū mē mīsistī.

9 Ego prō eīs rogō; nōn prō mundō rogō, sed prō hīs, quōs dedistī mihi, quia tuī sunt;

10 et **mea** omnia **tua** sunt, et **tua** **mea**; et clārificātus sum in eīs.

11 Et iam nōn sum in mundō, et hī in mundō sunt, et ego ad tē veniō.

Pater **sānctē**, **servā** eōs in nōmine tuō, quod dedistī mihi, ut sint ūnum sīcut nōs.

12 Cum essem cum eīs, ego servābam eōs in nōmine tuō, quod dedistī mihi, et cūstōdīvī, et nēmō ex hīs periit, **nisi** fīlius perditiōnis, ut **Scrīptūra** impleātur.

13 Nunc autem ad tē veniō et haec loquor in mundō, ut habeant gaudium meum implētum in sēmetipsīs.

14 Ego **dedī** eīs sermōnem tuum, et mundus **odiō** eōs habuit, quia nōn sunt dē mundō, sīcut ego nōn sum dē mundō.

15 Nōn rogō, ut tollās eōs dē mundō, sed ut servēs eōs ex **Malō**.

16 Dē mundō nōn sunt, sīcut ego nōn sum dē mundō.

17 **Sānctificā** eōs in vēritāte; sermō tuus **vēritās** **est**.

18 Sīcut mē mīsistī in mundum, et ego mīsī eōs in mundum;

19 et prō eīs ego sānctificō meipsum, ut sint et ipsī sānctificātī in vēritāte.

20 Nōn prō hīs autem rogō tantum, sed et prō eīs, quī crēditūrī sunt per verbum eōrum in mē,

21 ut omnēs ūnum sint, sīcut tū, Pater, in mē et ego in tē, ut et ipsī in nōbīs ūnum sint; ut mundus crēdat quia tū mē mīsistī.

22 Et ego clāritātem, quam dedistī mihi, **dedī** illīs, ut sint ūnum, sīcut nōs ūnum sumus;

23 ego in eīs, et tū in mē, ut sint cōnsummātī in ūnum; ut cognōscat mundus, quia tū mē mīsistī et dīlēxistī eōs, sīcut mē dīlēxistī.

24 Pater, quod dedistī mihi, volō, ut ubi ego sum, et illī sint mēcum, ut videant clāritātem meam, quam dedistī mihi, quia dīlēxistī mē ante cōnstitūtiōnem mundī.

25 Pater **iūstē**, et mundus tē nōn cognōvit; ego autem tē cognōvī, et hī cognōvērunt quia tū mē mīsistī;

26 et nōtum fēcī eīs **nōmen** tuum et nōtum faciam, ut dīlēctiō, **quā** dīlēxistī mē, in ipsīs sit, et ego in ipsīs”.

## 18

1 Haec cum dīxisset **Iēsus**, **ēgressus** **est** cum discipulīs **suīs** trāns torrentem **Cedrōn**, ubi erat hortus, in quem introīvit ipse et discipulī eius.

2 Sciēbat autem et Iūdās, quī trādēbat eum, locum, quia frequenter **Iēsus** convēnerat illūc cum discipulīs **suīs**.

3 Iūdās ergō, cum accēpisset cohortem et ā pontificibus et **pharisaeīs** ministrōs, **venit** illūc cum lanternīs et facibus et armīs.

4 **Iēsus** itaque sciēns omnia, quae **ventūra** erant super eum, prōcessit et dīcit eīs: ”Quem quaeritis?”.

5 Respondērunt **eī**: ”**Iēsum** Nazarēnum”. Dīcit eīs: ”Ego sum!”. Stābat autem et Iūdās, quī trādēbat eum, cum ipsīs.

6 Ut ergō dīxit eīs: ”Ego sum!”, abiērunt retrōrsum et **cecidērunt** in terram.

7 Iterum ergō eōs interrogāvit: ”Quem quaeritis?”. Illī autem dīxērunt: ”**Iēsum** Nazarēnum”.

8 Respondit **Iēsus**: ”Dīxī vōbīs: Ego sum! Sī ergō mē quaeritis, sinite hōs abīre”,

9 ut implērētur sermō, quem dīxit: ”Quōs dedistī mihi, nōn perdidī ex ipsīs quemquam”.

10 Simōn ergō Petrus, habēns gladium, ēdūxit eum et percussit pontificis servum et **abscīdit** eius auriculam dextram. Erat autem **nōmen** servō Malchus.

11 Dīxit ergō **Iēsus** Petrō: ”Mitte gladium in vāgīnam; calicem, quem **dēdit** mihi Pater, nōn bibam illum?”.

12 Cohors ergō et tribūnus et ministrī Iūdaeōrum comprehendērunt **Iēsum** et ligāvērunt eum

13 et addūxērunt ad Annam prīmum; erat enim socer Caiphae, quī erat pontifex annī illīus.

14 Erat autem Caiphās, quī cōnsilium dederat Iūdaeīs: ”Expedit ūnum hominem **morī** prō **populō**”.

15 Sequēbātur autem **Iēsum** Simōn Petrus et **alius** discipulus. Discipulus autem ille erat nōtus pontificī et introīvit cum Iēsū in ātrium pontificis;

16 Petrus autem stābat ad ōstium **foris**. Exīvit ergō discipulus **alius**, quī erat nōtus pontificī, et dīxit ōstiāriae et intrōdūxit Petrum.

17 Dīcit ergō Petrō **ancillā** **ōstiāriā**: ”Numquid et tū ex discipulīs **es** hominis istīus?”. Dīcit ille: ”Nōn sum!”.

18 Stābant autem servī et ministrī, quī prūnās fēcerant, quia frīgus erat, et calefaciēbant sē; erat autem cum eīs et Petrus stāns et calefaciēns sē.

19 Pontifex ergō interrogāvit **Iēsum** dē discipulīs **suīs** et dē **doctrīnā** eius.

20 Respondit **eī** **Iēsus**: ”Ego **palam** **locūtus** sum mundō; ego semper docuī in **synagōgā** et in templō, quō omnēs Iūdaeī conveniunt, et in occultō **locūtus** sum nihil.

21 Quid mē interrogās? Interrogā eōs, quī audiērunt quid **locūtus** sum ipsīs; ecce hī sciunt, quae dīxerim ego”.

22 Haec autem cum dīxisset, ūnus assistēns ministrōrum **dedit** alapam Iēsū dīcēns: ”Sīc respondēs pontificī?”.

23 Respondit **eī** **Iēsus**: ”Sī **male** **locūtus** sum, testimōnium perhibē dē **mālō**; sī autem **bene**, quid mē **caedis**?”.

24 Mīsit ergō eum Annās ligātum ad Caipham pontificem.

25 Erat autem Simōn Petrus stāns et calefaciēns sē. Dīxērunt ergō **eī**: ”Numquid et tū ex discipulīs eius **es**?”. Negāvit ille et dīxit: ”Nōn sum!”.

26 Dīcit ūnus ex servīs pontificis, cognātus eius, cuius **abscīdit** Petrus auriculam: ”**Nōnne** ego tē vīdī in hortō cum illō?”.

27 Iterum ergō negāvit Petrus; et statim gallus cantāvit.

28 Addūcunt ergō **Iēsum** ā Caiphā in praetōrium. Erat autem **manē**. Et ipsī nōn introiērunt in praetōrium, ut nōn contāminārentur, sed mandūcārent **Pascha**.

29 Exīvit ergō Pīlātus ad eōs forās et dīcit: ”Quam accūsātiōnem affertis adversus hominem hunc?”.

30 Respondērunt et dīxērunt **eī**: ”Sī nōn **esset** **hīc** malefactor, nōn tibi trādidissēmus eum”.

31 Dīxit ergō eīs Pīlātus: ”Accipite eum vōs et secundum lēgem vestram **iūdicātē** eum!”. Dīxērunt **eī** Iūdaeī: ”Nōbīs nōn licet interficere quemquam”,

32 ut sermō Iēsū implērētur, quem dīxit, significāns **quā** **esset** morte moritūrus.

33 Introīvit ergō iterum in praetōrium Pīlātus et vocāvit **Iēsum** et dīxit **eī**: ”Tū **es** rēx Iūdaeōrum?”.

34 Respondit **Iēsus**: ”Ā temetipsō tū **hoc** **dīcis**, an aliī tibi dīxērunt dē mē?”.

35 Respondit Pīlātus: ”Numquid ego Iūdaeus sum? Gēns **tua** et pontificēs trādidērunt tē mihi; quid fēcistī?”.

36 Respondit **Iēsus**: ”Rēgnum meum nōn **est** dē mundō **hoc**; sī ex **hōc** mundō **esset** rēgnum meum, ministrī meī dēcertārent, ut nōn trāderer Iūdaeīs; nunc autem meum rēgnum nōn **est** hinc”.

37 Dīxit itaque **eī** Pīlātus: ”Ergō rēx **es** tū?”. Respondit **Iēsus**: ”Tū **dīcis** quia rēx sum. Ego in **hōc** **nātus** sum et ad **hōc** **vēnī** in mundum, ut testimōnium perhibeam vēritātī; **omnis**, quī **est** ex vēritāte, audit meam **vōcem**”.

38 Dīcit **eī** Pīlātus: ”Quid **est** **vēritās**?”. Et cum **hōc** dīxisset, iterum exīvit ad Iūdaeōs et dīcit eīs: ”Ego nūllam inveniō in eō causam.

39 **Est** autem cōnsuētūdō vōbīs, ut ūnum dīmittam vōbīs in **Paschā**; vultis ergō dīmittam vōbīs rēgem Iūdaeōrum?”.

40 Clāmāvērunt ergō rūrsum dīcentēs: ”Nōn hunc sed Barabbam!”. Erat autem Barabbās **latrō**.

## 19

1 Tunc ergō apprehendit Pīlātus **Iēsum** et flagellāvit.

2 Et mīlitēs, **plectentēs** corōnam dē spīnīs, imposuērunt **capitī** eius et veste **purpureā** circumdedērunt eum;

3 et veniēbant ad eum et dīcēbant: ”**Avē**, rēx Iūdaeōrum!”, et dabant **eī** alapās.

4 Et exiit iterum Pīlātus forās et dīcit eīs: ”Ecce addūcō vōbīs eum forās, ut cognōscātis quia in eō inveniō causam nūllam”.

5 Exiit ergō **Iēsus** forās, portāns spīneam corōnam et purpureum vestīmentum. Et dīcit eīs: ”Ecce homō!”.

6 Cum ergō vīdissent eum pontificēs et ministrī, clāmāvērunt dīcentēs: ”Crucifīge, crucifīge!”. Dīcit eīs Pīlātus: ”Accipite eum vōs et crucifīgite; ego enim nōn inveniō in eō causam”.

7 Respondērunt **eī** Iūdaeī: ”Nōs lēgem habēmus, et secundum lēgem dēbet **morī**, quia Fīlium Deī sē fēcit”.

8 Cum ergō audīsset Pīlātus hunc sermōnem, **magis** timuit

9 et **ingressus** **est** praetōrium iterum et dīcit ad **Iēsum**: ”Unde **es** tū?”. **Iēsus** autem respōnsum nōn **dēdit** **eī**.

10 Dīcit ergō **eī** Pīlātus: ”Mihi nōn **loqueris**? Nescīs quia potestātem habeō **dīmittere** tē et potestātem habeō **crucifīgere** tē?”.

11 Respondit **Iēsus**: ”Nōn habērēs potestātem adversum mē ūllam, **nisi** tibi **esset** datum dēsuper; proptereā, quī trādidit mē tibi, maius peccātum habet”.

12 Exinde quaerēbat Pīlātus **dīmittere** eum; Iūdaeī autem clāmābant dīcentēs: ”Sī hunc dīmittis, nōn **es** amīcus Caesaris! **Omnis**, quī sē rēgem facit, contrādīcit Caesarī”.

13 **Pīlātus** ergō, cum audīsset hōs sermōnēs, addūxit forās **Iēsum** et sēdit prō tribūnālī in locum, quī dīcitur Lithostrōtōs, Hebraīcē autem Gabbatha.

14 Erat autem Parascēvē Paschae, **hōra** erat quasi **sexta**. Et dīcit Iūdaeīs: ”Ecce rēx vester!”.

15 Clāmāvērunt ergō illī: ”Tolle, tolle, crucifīge eum!”. Dīcit eīs Pīlātus: ”Rēgem vestrum crucifīgam?”. Respondērunt pontificēs: ”Nōn habēmus rēgem, **nisi** Caesarem”.

16 Tunc ergō trādidit eīs illum, ut crucifīgerētur. Suscēpērunt ergō **Iēsum**.

17 Et baiulāns sibi crucem exīvit in eum, quī dīcitur Calvāriae locum, quod Hebraīcē dīcitur Golgotha,

18 ubi eum crucifīxērunt et cum eō aliōs duōs hinc et hinc, **medium** autem **Iēsum**.

19 Scrīpsit autem et titulum Pīlātus et posuit super crucem; erat autem scrīptum: ”**Iēsus** Nazarēnus Rēx Iūdaeōrum”.

20 Hunc ergō titulum multī lēgērunt Iūdaeōrum, quia prope cīvitātem erat locus, ubi crucifīxus **est** **Iēsus**; et erat scrīptum Hebraice, **Latīne**, **Graecē**.

21 Dīcēbant ergō Pīlātō pontificēs Iūdaeōrum: ”Nōlī **scrībere**: Rēx Iūdaeōrum, sed: Ipse dīxit: “Rēx sum Iūdaeōrum””.

22 Respondit Pīlātus: ”Quod scrīpsī, scrīpsī!”.

23 Mīlitēs ergō cum crucifīxissent **Iēsum**, accēpērunt vestīmenta eius et fēcērunt quattuor partēs, ūnīcuique mīlitī partem, et tunicam. Erat autem **tunica** **incōnsūtilis**, dēsuper **contexta** per **tōtum**.

24 Dīxērunt ergō ad invicem: ”Nōn scindāmus eam, sed sortiāmur dē **illā**,cuius sit”, ut **Scrīptūra** impleātur dīcēns:

”Partītī sunt vestīmenta **mea** sibi

et in vestem meam mīsērunt sortem”.

Et mīlitēs quidem haec fēcērunt.

25 Stābant autem iuxtā crucem Iēsū māter eius et soror mātris eius, **Maria** Cleopae, et **Maria** Magdalēne.

26 Cum vīdisset ergō **Iēsus** mātrem et discipulum stantem, quem dīligēbat, dīcit mātrī: ”Mulier, ecce fīlius tuus”.

27 Deinde dīcit discipulō: ”Ecce māter **tua**”. Et ex **illā** **hōrā** accēpit eam discipulus in **suā**.

28 Post **hōc** sciēns **Iēsus** quia iam omnia **cōnsummāta** sunt, ut cōnsummārētur **Scrīptūra**, dīcit: ”Sitiō”.

29 **Vas** positum erat **acētō** plēnum; spongiam ergō plēnam **acētō** hyssōpō circumpōnentēs, obtulērunt **ōrī** eius.

30 Cum ergō accēpisset acētum, **Iēsus** dīxit: ”Cōnsummātum **est**!”. Et inclīnātō **capite** trādidit spīritum.

31 Iūdaeī ergō, quoniam Parascēvē erat, ut nōn remanērent in cruce **corpora** sabbatō, erat enim magnus diēs illīus sabbatī, rogāvērunt Pīlātum, ut frangerentur eōrum crūra, et tollerentur.

32 Vēnērunt ergō mīlitēs et prīmī quidem frēgērunt crūra et alterīus, quī crucifīxus **est** cum eō;

33 ad **Iēsum** autem cum vēnissent, ut vīdērunt eum iam mortuum, nōn frēgērunt eius crūra,

34 sed ūnus mīlitum **lanceā** **latus** eius aperuit, et continuō exīvit sanguis et **aqua**.

35 Et quī vīdit, testimōnium perhibuit, et vērum **est** eius testimōnium, et ille scit quia **vēra** dīcit, ut et vōs crēdātis.

36 **Facta** sunt enim haec, ut **Scrīptūra** impleātur: ”**Os** nōn comminuētur eius”,

37 et iterum **alia** **Scrīptūra** dīcit: ”Vidēbunt in quem trānsfīxērunt”.

38 Post haec autem rogāvit Pīlātum Ioseph ab Arimathaea, quī erat discipulus Iēsū, occultus autem propter metum Iūdaeōrum, ut tolleret corpus Iēsū; et permīsit Pīlātus. **Venit** ergō et tulit corpus eius.

39 **Venit** autem et Nicodēmus, quī vēnerat ad eum nocte prīmum, ferēns mixtūram myrrhae et aloēs quasi lībrās centum.

40 Accēpērunt ergō corpus Iēsū et ligāvērunt illud linteīs cum arōmatibus, sīcut mōs Iūdaeīs **est** sepelīre.

41 Erat autem in locō, ubi crucifīxus **est**, hortus, et in hortō monumentum novum, in quō nōndum quisquam **positus** erat.

42 Ibi ergō propter Parascēvēm Iūdaeōrum, quia iuxtā erat monumentum, posuērunt **Iēsum**.

## 20

1 **Prīma** autem sabbatōrum **Mariā** Magdalēne **venit** **manē**, cum adhūc tenebrae **essent**, ad monumentum et videt lapidem sublātum ā monumentō.

2 Currit ergō et **venit** ad Simōnem Petrum et ad alium discipulum, quem amābat **Iēsus**, et dīcit eīs: ”Tulērunt Dominum dē monumentō, et nescīmus, ubi posuērunt eum!”.

3 Exiit ergō Petrus et ille **alius** discipulus, et veniēbant ad monumentum.

4 Currēbant autem duo simul, et ille **alius** discipulus praecucurrit citius Petrō et **venit** prīmus ad monumentum;

5 et cum sē inclīnāsset, videt **posita** linteāmina, nōn tamen introīvit.

6 **Venit** ergō et Simōn Petrus sequēns eum et introīvit in monumentum; et videt linteāmina **posita**

7 et sūdārium, quod fuerat super caput eius, nōn cum linteāminibus positum, sed sēparātim involūtum in ūnum locum.

8 Tunc ergō introīvit et alter discipulus, quī vēnerat prīmus ad monumentum, et vīdit et crēdidit.

9 Nōndum enim sciēbant Scrīptūram, quia oportet eum ā mortuīs **resurgere**.

10 Abiērunt ergō iterum ad sēmetipsōs discipulī.

11 **Maria** autem stābat ad monumentum **foris** plōrāns. Dum ergō flēret, inclīnāvit sē in monumentum

12 et videt duōs angelōs in albīs sedentēs, ūnum ad caput et ūnum ad **pedēs**, ubi positum fuerat corpus Iēsū.

13 Et dīcunt **eī** illī: ”Mulier, quid plōrās?”. Dīcit eīs: ”Tulērunt Dominum meum, et nesciō, ubi posuērunt eum”.

14 Haec cum dīxisset, **conversa** **est** retrōrsum et videt **Iēsum** stantem; et nōn sciēbat quia **Iēsus** **est**.

15 Dīcit **eī** **Iēsus**: ”Mulier, quid plōrās? Quem quaeris?”. **Illa**, exīstimāns quia hortulānus **esset**, dīcit **eī**: ”Domine, sī tū sustulistī eum, dīcitō mihi, ubi posuistī eum, et ego eum tollam”.

16 Dīcit **eī** **Iēsus**: ”**Maria**!”. **Conversa** **illa** dīcit **ei** Hebraice: ”Rabbūnī!” — quod dīcitur Magister —.

17 Dīcit **eī** **Iēsus**: ”Iam nōlī mē **tenēre**, nōndum enim ascendī ad Patrem; **vāde** autem ad frātrēs meōs et dīc eīs: Ascendō ad Patrem meum et Patrem vestrum, et Deum meum et Deum vestrum”.

18 **Venit** **Maria** Magdalēne annūntiāns discipulīs: ”Vīdī Dominum!”, et quia haec dīxit **eī**.

19 Cum **esset** ergō **sērō** **diē** **illa** **prīma** sabbatōrum, et forēs **essent** clausae, ubi erant discipulī, propter metum Iūdaeōrum, **venit** **Iēsus** et stetit in **mediō** et dīcit eīs: ”Pāx vōbīs!”.

20 Et **hoc** cum dīxisset, ostendit eīs **manus** et **latus**. Gāvīsī sunt ergō discipulī, vīsō Dominō.

21 Dīxit ergō eīs iterum: ”Pāx vōbīs! Sīcut mīsit mē Pater, et ego mittō vōs”.

22 Et cum **hōc** dīxisset, īnsufflāvit et dīcit eīs: ”Accipite Spīritum Sānctum.

23 Quōrum **remīserītis** **peccāta**, **remissa** sunt eīs; quōrum **retinueritis**, **retenta** sunt”.

24 Thomās autem, ūnus ex Duodecim, quī dīcitur Didymus, nōn erat cum eīs, quandō **venit** **Iēsus**.

25 Dīcēbant ergō **eī** aliī discipulī: ”Vīdimus Dominum!”. Ille autem dīxit eīs: ”**Nīsī** vīderō in manibus eius signum clāvōrum et mittam digitum meum in signum clāvōrum et mittam **manum** meam in **latus** eius, nōn crēdam”.

26 Et post diēs octo iterum erant discipulī eius intus, et Thomās cum eīs. **Venit** **Iēsus** iānuīs clausīs et stetit in **mediō** et dīxit: ”Pāx vōbīs!”.

27 Deinde dīcit Thomae: ”Īnfer digitum tuum hūc et vidē **manūs** meās et affer **manum** tuam et mitte in **latus** meum; et nōlī fierī incrēdulus sed **fidēlis**!”.

28 Respondit Thomās et dīxit **eī**: ”Dominus meus et Deus meus!”.

29 Dīcit **eī** **Iēsus**: ”Quia vīdistī mē, crēdidistī. Beātī, quī nōn vīdērunt et crēdidērunt!”.

30 **Multa** quidem et **alia** **signa** fēcit **Iēsus** in cōnspectū discipulōrum suōrum, quae nōn sunt **scrīpta** in **librō** **hoc**;

31 haec autem **scrīpta** sunt, ut crēdātis quia **Iēsus** **est** Chrīstus Fīlius Deī et ut crēdentēs vītam habeātis in nōmine eius.

## 21

1 Posteā manifestāvit sē iterum **Iēsus** discipulīs ad mare Tiberiadis; manifestāvit autem sīc.

2 Erant simul Simōn Petrus et Thomās, quī dīcitur Didymus, et Nathanaēl, quī erat ā **Cānā** Galilaeae, et fīliī Zebedaēī et aliī ex discipulīs eius duo.

3 Dīcit eīs Simōn Petrus: ”**Vadō** piscārī”. Dīcunt **eī**: ”**Venīmus** et nōs tēcum”. Exiērunt et ascendērunt in nāvem; et **illa** nocte nihil prendīdērunt.

4 **Māne** autem iam factō, stetit **Iēsus** in lītore; nōn tamen sciēbant discipulī quia **Iēsus** **est**.

5 Dīcit ergō eīs **Iēsus**: ”Puerī, numquid pulmentārium habētis?”. Respondērunt **eī**: ”Nōn”.

6 Ille autem dīxit eīs: ”Mittite in dexteram nāvigiī rēte et inveniētis”. Mīsērunt ergō et iam nōn valēbant illud **trahere** ā multitūdine piscium.

7 Dīcit ergō discipulus ille, quem dīligēbat **Iēsus**, Petrō: ”Dominus **est**!”. Simōn ergō Petrus, cum audīsset quia Dominus **est**, tunicam succīnxit sē, erat enim nūdus, et mīsit sē in mare;

8 aliī autem discipulī nāvigiō vēnērunt, nōn enim **longē** erant ā **terrā**, sed quasi **cubitīs** **ducentīs**, trahentēs rēte piscium.

9 Ut ergō dēscendērunt in terram, vident prūnās positās et piscem superpositum et pānem.

10 Dīcit eīs **Iēsus**: ”Afferte dē piscibus, quōs prendidistis nunc”.

11 Ascendit ergō Simōn Petrus et trāxit rēte in terram, plēnum magnīs piscibus centum quīnquāgintā **tribus**; et cum tantī **essent**, nōn **est** scissum rēte.

12 Dīcit eīs **Iēsus**: ”Venīte, prandēte”. Nēmō autem audēbat discipulōrum interrogāre eum: ”Tū **quis** **es**?”, scientēs quia Dominus **est**.

13 **Venit** **Iēsus** et accipit pānem et dat eīs et piscem similiter.

14 **Hoc** iam tertiō manifestātus **est** **Iēsus** discipulīs, cum resurrēxisset ā mortuīs.

15 Cum ergō prandissent, dīcit Simōnī Petrō **Iēsus**: ”Simōn **Iōannis**, dīligis mē plūs hīs?”. Dīcit **eī**: ”Etiam, Domine, tū scīs quia amō tē”. Dīcit **eī**: ”Pāsce **agnōs** meōs”.

16 Dīcit **eī** iterum secundō: ”Simōn **Iōannis**, dīligis mē?”. Ait illī: ”Etiam, Domine, tū scīs quia amō tē”. Dīcit **eī**: ”Pāsce ovēs meās”.

17 Dīcit **eī** tertiō: ”Simōn **Iōannis**, amās mē?”. Contrīstātus **est** Petrus quia dīxit **eī** tertiō: ”Amās mē?”, et dīcit **eī**: ”Domine, tū omnia scīs, tū cognōscis quia amō tē”. Dīcit **eī**: ”Pāsce ovēs meās.

18 Āmēn, āmēn **dīcō** tibi: Cum **essēs** iūnior, cingēbās tēipsum et ambulābās, ubi volēbās; cum autem **senuerīs**, extendēs **manūs** tuās, et **alius** tē cinget et dūcet, quō nōn vīs”.

19 **Hoc** autem dīxit significāns **quā** morte clārificātūrus **esset** Deum. Et **hoc** cum dīxisset, dīcit **eī**: ”**Sequēre** mē”.

20 Conversus Petrus videt illum discipulum, quem dīligēbat **Iēsus**, sequentem, quī et recubuit in **cēnā** super pectus eius et dīxit: ”Domine, **quis** **est** quī trādit tē?”.

21 Hunc ergō cum vīdisset Petrus, dīcit Iēsū: ”Domine, **hic** autem quid?”.

22 Dīcit **eī** **Iēsus**: ”Sī eum volō **manēre** dōnec veniam, quid ad tē? Tū mē **sequēre**”.

23 Exīvit ergō sermō iste in frātrēs, quia discipulus ille nōn moritur. Nōn autem dīxit **eī** **Iēsus**: ”Nōn moritur”, sed: ”Sī eum volō **manēre** dōnec veniam, quid ad tē?”.

24 **Hic** **est** discipulus, quī testimōnium perhibet dē hīs et scrīpsit haec; et scīmus quia vērum **est** testimōnium eius.

25 Sunt autem et **alia** **multa**, quae fēcit **Iēsus**; quae, sī scrībantur per **singula**, nec ipsum arbitror mundum capere eōs, quī scrībendī sunt, librōs.

[moyses]: <Ambiguous Forms.md#moyses>
