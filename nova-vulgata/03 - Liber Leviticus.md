1

1 Vocāvit autem Moysen et **locūtus** **est** **eī** Dominus dē tabernāculō **conventūs** dīcēns:

2 “ **Loquēre** fīliīs Isrāēl et **dīcēs** ad eōs: Homō, quī obtulerit ex vōbīs hostiam Dominō dē animālibus domesticīs, dē bōbus et pecoribus offerēns victimās,

3 sī holocaustum fuerit eius oblātiō dē armentō, masculum immaculātum offeret ad ōstium tabernāculī **conventūs** ad plācandum sibi Dominum;

4 pōnetque **manum** super caput hostiae, et **acceptābilis** erit atque in expiātiōnem eius prōficiēns.

5 Immolābitque vitulum **cōram** Dominō, et offerent fīliī Aarōn sacerdōtēs sanguinem eius aspergentēs per **altāris** circuitum, quod **est** ante ōstium tabernāculī **conventūs**.

6 **Dētractā** pelle, hostiam offerēns in **frusta** **concidet**;

7 et fīliī Aarōn **sacerdōtīs** pōnent in altārī ignem, strueque lignōrum super ignem **composita**,

8 **membra**, quae **caesa** sunt, dēsuper ōrdinābunt, caput vidēlicet et adipem.

9 **Intestīna** autem et crūra offerēns lavābit **aquā** adolēbitque **eā** sacerdōs super altāre in holocaustum, incēnsum suāvissimī **odōris** Dominō.

10 Quod sī dē pecoribus eius oblātiō **est**, dē ovibus sīve dē caprīs holocaustum, masculum absque **maculā** offeret;

11 immolābitque ad **latus** **altāris**, quod respicit ad aquilōnem, **cōram** Dominō. Sanguinem vērō illīus aspergent contrā altāre fīliī Aarōn sacerdōtēs per circuitum;

12 dīvidetque offerēns **membra**, caput et adipem, et sacerdōs impōnet **ea** super ligna, quibus subest **ignis** in altārī.

13 **Intestīna** vērō et crūra lavābit offerēns **aquā**, et **oblāta** omnia adolēbit sacerdōs super altāre: holocaustum **est** et incēnsum **odōris** suāvissimī Dominō.

14 Sīn autem dē avibus holocaustī oblātiō fuerit Dominō, offeret dē turturibus aut pullīs columbae oblātiōnem suam.

15 Et sacerdōs afferet eam ad altāre; retortum ad collum caput adolēbit in altārī, sanguisque eius exprimētur contrā parietem **altāris**.

16 Vēsīculam vērō gutturis et plūmās prōiciet offerēns prope altāre ad orientālem **plāgam** in locō, in quō cinerēs effundī **solent**;

17 cōnfringetque eam inter **ālās**, quās nōn secābit, et adolēbit eam sacerdōs super altāre, lignīs super ignem positīs: holocaustum **est** et incēnsum suāvissimī **odōris** Dominō.

2

1 **Anima** cum obtulerit oblātiōnem sacrificiī farīnae Dominō, **simila** erit eius oblātiō, fundetque super eam oleum et pōnet tūs

2 ac dēferet ad fīliōs Aarōn sacerdōtēs, tolletque ex eō pugillum plēnum similae et oleī ac **tōtum** tūs, et sacerdōs adolēbit memoriāle super altāre, incēnsum **odōris** suāvissimī Dominō.

3 Quod autem reliquum fuerit dē sacrificiō, erit Aarōn et fīliōrum eius: sānctum sānctōrum dē incēnsīs Dominī.

4 Cum autem **obtuleris** sacrificium similae coctum in clībanō: dē **similā** erunt pānēs, scīlicet absque fermentō cōnspersī oleō et lagana **azȳma** oleō litā;

5 sī oblātiō **tua** fuerit dē sartāgine, **similā** erit, **cōnspersa** oleō et absque fermentō;

6 dīvidēs eam minūtātim et fundēs super eam oleum: oblātiō similae **est**.

7 Sīn autem dē frixōriō fuerit sacrificium, **aequē** **simila** oleō cōnspergētur.

8 Et dēferēs oblātiōnem ex hīs Dominō factam trādēns manibus **sacerdōtīs**,

9 quī afferet eam ad altāre, tollet memoriāle dē sacrificiō et adolēbit super altāre: incēnsum **odōris** suāvissimī Dominō.

10 Quidquid autem reliquum **est**, erit Aarōn et fīliōrum eius: sānctum sānctōrum dē incēnsīs Dominī.

11 **Omnis** oblātiō similae, quam offerētis Dominō, absque fermentō fīet, quia nihil fermentī ac **mellīs** adolēbitis incēnsum Dominō.

12 Prīmitiās tantum eōrum offerētis tamquam **mūnera** Dominō; super altāre vērō nōn pōnentur in odōrem suāvitātis.

13 Quidquid **obtuleris** sacrificiī, similae sale condiēs nec auferēs sāl **foederis** Deī tuī dē sacrificiō tuō: in omnī oblātiōne **tua** offerēs sāl.

14 Sīn autem **obtulerīs** mūnus prīmārum frūgum tuārum Dominō, spīcās tostās ignī et grāna **frācta** farris **recentis** offerēs in sacrificium prīmārum frūgum tuārum

15 fundēns suprā oleum et tūs impōnēns: similae oblātiō **est**.

16 Dē **quā** adolēbit sacerdōs tamquam memoriāle partem farris frāctī et oleī ac **tōtum** tūs.

3

1 Quod sī **hostia** pācificōrum fuerit eius oblātiō et dē bōbus voluerit offerre marem sīve fēminam, **immaculāta** offeret **cōram** Dominō.

2 Pōnetque **manum** super caput victimae suae, quam immolābit ad ōstium tabernāculī **conventūs**, fundentque fīliī Aarōn sacerdōtēs sanguinem per circuitum **altāris**

3 et offerent dē **hostiā** pācificōrum tamquam incēnsum Dominō adipem, quī operit vītālia, et quidquid pinguēdinis eīs adhaeret,

4 duōs **rēnēs** cum adipe, quō teguntur iuxtā īlia, et rēticulum iecoris, quem iuxtā **renēs**, auferet.

5 Adolēbuntque **ea** fīliī Aarōn in altārī super holocaustō, quod **est** super lignīs et igne: incēnsum suāvissimī **odōris** Dominō.

6 Sī vērō dē pecoribus fuerit Dominō eius oblātiō, pācificōrum scīlicet **hostia**, sīve masculum sīve fēminam obtulerit, **immaculāta** erunt.

7 Sī agnum obtulerit **cōram** Dominō,

8 pōnet **manum** super caput victimae suae, quam immolābit **cōram** tabernāculō **conventūs**; fundentque fīliī Aarōn sanguinem eius per **altāris** circuitum;

9 et offeret dē pācificōrum **hostia** incēnsum Dominō adipem et caudam **tōtam**, quam iuxtā tergum, auferet, et pinguēdinem, quae operit ventrem, atque ūniversum adipem, quī vītālibus adhaeret,

10 et utrumque rēnunculum cum adipe, quī **est** iuxtā īlia, rēticulumque iecoris, quem iuxtā rēnunculōs, auferet.

11 Et adolēbit **eā** sacerdōs super altāre: **pānis** et incēnsum Dominō.

12 Sī **capra** fuerit eius oblātiō, offeret eam **cōram** Dominō,

13 pōnet **manum** suam super caput eius immolābitque eam **cōram** tabernāculō **conventūs**. Et fundent fīliī Aarōn sanguinem eius per **altāris** circuitum,

14 tolletque ex **eā** oblātiōnem suam, incēnsum Dominō, adipem scīlicet, quī operit ventrem, et ūniversum, quī vītālibus adhaeret,

15 duōs rēnunculōs cum adipe, quī **est** super eōs iuxtā īlia, et rēticulum iecoris, quem iuxtā rēnunculōs, auferet;

16 adolēbitque **eā** sacerdōs super altāre: **pānis** et incēnsum suāvissimī **odōris** **omnis** adeps Dominō.

17 Iūre perpetuō in generātiōnibus et cūnctīs habitāculīs vestrīs, nec adipem nec sanguinem omnīnō comedētis ”.

4

1 **Locūtus**que **est** Dominus ad Moysēn dīcēns:

2 “ **Loquēre** fīliīs Isrāēl: **Anima** cum peccāverit per ignōrantiam et dē ūniversīs **mandātīs** Dominī, quae praecēpit ut nōn fierent, quippiam fēcerit,

3 sī sacerdōs, quī **est** **ūnctus**, peccāverit, **dēlinquere** faciēns **populum**, offeret prō peccātō suō vitulum immaculātum Dominō sacrificium prō peccātō;

4 et addūcet illum ad ōstium tabernāculī **conventus** **cōram** Dominō pōnetque **manum** super caput eius et immolābit eum **cōram** Dominō.

5 Hauriet **quoque** sacerdōs **ūnctus** dē sanguine vitulī īnferēns illum in tabernāculum **conventūs**;

6 cumque intīnxerit digitum in sanguinem, asperget eō septiēs **cōram** Dominō contrā vēlum sānctuāriī;

7 pōnetque dē eōdem sanguine super cornua **altāris** thȳmiāmatis grātissimī **cōram** Dominō, quod **est** in tabernāculō **conventūs**; omnem autem reliquum sanguinem fundet in basim **altāris** holocaustī in introitū tabernāculī.

8 Et omnem adipem vitulī prō peccātō auferet tam eum, quī operit vītālia, quam omnem, quī vītālibus adhaeret,

9 duōs rēnunculōs et adipem, quī **est** super eōs iuxtā īlia, et rēticulum iecoris, quem iuxtā rēnunculōs, auferet,

10 sīcut aufertur dē vitulō hostiae pācificōrum; et adolēbit **eā** sacerdōs super altāre holocaustī.

11 **Pellem** vērō et omnēs carnēs cum **capite** et pedibus et intestīnīs et fimō,

12 **tōtum** vitulum efferet extrā **castra** in locum mundum, ubi cinerēs effundī **solent**; incendetque eum super lignōrum struem igne: in locō **effūsōrum** cinerum cremābitur.

13 Quod sī **omnīs** **coetūs** Isrāēl ignōrāverit, et rēs **abscondita** fuerit ab oculīs congregātiōnis, fēceritque quod contrā mandātum Dominī **est** et dēlīquerit,

14 et posteā intellēxerit peccātum suum, offeret congregātiō vitulum prō peccātō addūcetque eum ad ōstium tabernāculī **conventūs**.

15 Et pōnent seniōrēs **coetūs** **populī** **manūs** super caput eius **cōram** Dominō, immolātōque vitulō in cōnspectū Dominī,

16 īnferet sacerdōs, quī **ūnctus** **est**, dē sanguine eius in tabernāculum **conventūs**,

17 tīnctō digitō aspergēns septiēs contrā vēlum;

18 pōnetque dē eōdem sanguine in cornibus **altāris**, quod **est** **cōram** Dominō in tabernāculō **conventus**. Reliquum autem sanguinem fundet iuxtā basim **altāris** holocaustōrum, quod **est** in ōstiō tabernāculī **conventūs**;

19 omnemque eius adipem tollet et adolēbit super altāre.

20 Sīc faciēns et dē **hōc** vitulō quōmodo fēcit dē vitulō prō peccātō; sīc faciet **eī**. Expiante eōs sacerdōte, propitius erit Dominus.

21 Ipsum autem vitulum efferet extrā **castra** atque combūret sīcut et priōrem vitulum: sacrificium prō peccātō **est** congregātiōnis.

22 Sī peccāverit prīnceps et fēcerit ūnum ex omnibus per ignōrantiam, quod Dominī Deī **suī** **lēge** prohibētur, dēlīqueritque,

23 aut indicātum **eī** fuerit peccātum suum, offeret hostiam Dominō hircum dē caprīs immaculātum

24 pōnetque **manum** suam super caput eius et immolābit eum in locō, ubi **solet** mactārī holocaustum **cōram** Dominō: sacrificium prō peccātō **est**.

25 Et tinguat sacerdōs digitum in sanguine hostiae prō peccātō pōnetque super cornua **altāris** holocaustī et reliquum fundet ad basim eius.

26 Adipem vērō adolēbit suprā, sīcut in victimīs pācificōrum fierī **solet**; expiābitque eum ā peccātō eius, ac dīmittētur **eī**.

27 Quod sī peccāverit **anima** per ignōrantiam dē **populō** terrae, ut faciat quidquam ex hīs, quae Dominī **lēge** prohibentur, atque dēlinquat,

28 aut indicātum **eī** fuerit peccātum suum, offeret capram immaculātam;

29 pōnetque **manum** super caput hostiae prō peccātō et immolābit eam in locō holocaustī.

30 Tolletque sacerdōs dē sanguine in digitō suō et pōnet super cornua **altāris** holocaustī et reliquum fundet ad basim eius.

31 Omnem autem auferēns adipem, sīcut auferrī **solet** dē victimīs pācificōrum, adolēbit super altāre in odōrem suāvitātis Dominō, expiābitque eum, et propitius erit Dominus.

32 Sīn autem dē ovibus obtulerit victimam prō peccātō, addūcet agnam immaculātam;

33 pōnet **manum** super caput eius et immolābit eam in locō, ubi **solent** holocaustōrum caedī hostiae.

34 Sūmetque sacerdōs dē sanguine eius digitō suō et pōnēns super cornua **altāris** holocaustī reliquum fundet ad basim eius.

35 Omnem **quoque** auferēns adipem, sīcut auferrī **solet** adeps agnī, quī immolātur prō pācificīs, cremābit in altārī super incēnsīs Dominī; expiābitque eum et peccātum eius, et dīmittētur illī.

5

1 Sī peccāverit **animā** et audīverit **vōcem** **iūrantīs** **testis**que fuerit, quod aut ipse vīdit aut comperit, sī nōn indicāverit, inīquitātem portābit;

2 vel sī **anima** tetigerit aliquid immundum, sīve cadāver bēstiae sit aut iūmentī vel **rēptilis**, et absconditum fuerit ab eō, ipse immundus et reus erit;

3 aut sī tetigerit quidquam dē **immunditiā** hominis iuxtā omnem impūritātem, **quā** polluī **solet**, absconditumque fuerit ab eō, sed ipse cognōverit posteā, subiacēbit dēlictō;

4 aut sī **anima** temere iūrāverit et prōtulerit labiīs **suīs**, ut vel **male** quid faceret vel **bene** iuxtā omnia, quae hominēs temere iūrant, absconditumque fuerit ab eō, sed ipse posteā intellēxerit, dēlictō subiacēbit;

5 sī ergō reus **factus** fuerit ūnō ex istīs, cōnfiteātur peccātum suum

6 et offerat Dominō sacrificium dēlictī prō peccātō suō agnam dē gregibus sīve capram ut sacrificium prō peccātō; expiābitque eum sacerdōs ā peccātō eius.

7 Sīn autem nōn potuerit offerre **pecus**, offerat ut sacrificium prō dēlictō duōs turturēs vel duōs pullōs columbārum Dominō: ūnum in sacrificium prō peccātō et alterum in holocaustum;

8 dabitque eōs sacerdōtī, quī prīmum offerēns ut sacrificium prō peccātō retorquēbit caput eius ad pennulās, **ita** ut collō haereat et nōn **penitus** abrumpātur;

9 et asperget dē sanguine eius parietem **altāris**; quidquid autem reliquum fuerit, faciet dēstillāre ad fundāmentum eius: sacrificium prō peccātō **est**.

10 Alterum vērō adolēbit holocaustum, ut fierī **solet**; expiābitque eum sacerdōs ā peccātō eius, et dīmittētur **eī**.

11 Quod sī nōn quīverit **manūs** eius offerre duōs turturēs aut duōs pullōs columbārum, offeret prō peccātō suō similae partem ephī decimam in sacrificium prō peccātō; nōn mittet in eam oleum, nec tūris aliquid impōnet, quia sacrificium prō peccātō **est**.

12 Trādetque eam sacerdōtī, quī, plēnum ex **tōtō** pugillum in memoriāle hauriēns, cremābit in altārī super incēnsīs Dominī: sacrificium prō peccātō **est**.

13 Et expiābit eum sacerdōs et peccātum eius in ūnō ex hīs cāsibus, et propitius erit Dominus. Reliquam vērō partem sacerdōs habēbit sīcut in oblātiōne similae ”.

14 **Locūtus** **est** Dominus ad Moysēn dīcēns:

15 “ **Anima**, sī praevāricāns per errōrem in hīs, quae Dominō sunt **sānctificāta**, peccāverit, offeret sacrificium prō dēlictō arietem immaculātum dē gregibus iuxtā aestimātiōnem argentī siclorum pondere sānctuāriī in paenitentiam;

16 ipsumque, quod intulit damnī, restituet et quīntam partem pōnet suprā trādēns sacerdōtī, quī expiābit eum offerēns arietem, et dīmittētur **eī**.

17 **Anima**, sī peccāverit per ignōrantiam fēceritque ūnum ex hīs, quae Dominī **lēge** prohibentur, et peccātī **rea** portāverit inīquitātem suam,

18 offeret arietem immaculātum dē gregibus iuxtā aestimātiōnem sacerdōtī, quī expiābit eum ab eō, quod nesciēns fēcerit, et dīmittētur **eī**:

19 sacrificium prō dēlictō **est**, dēlinquēns dēlīquit in Dominum ”.

20 **Locūtus** **est** Dominus ad Moysēn dīcēns:

21 “ **Anima**, quae peccāverit et, contemptō Dominō, negāverit proximō suō dēpositum, quod fideī eius crēditum fuerat, vel vī aliquid extorserit aut calumniam fēcerit,

22 sīve rem perditam invēnerit et īnfitiāns īnsuper peierārit in ūnō ex omnibus, in quibus peccāre **solent** hominēs,

23 sī **quis** sīc peccāverit et dēlīquerit, reddet omnia, quae per **rapīnam** vel calumniam abstulerit vel **dēposita** retinuerit vel **perditā** invēnerit

24 vel dē quibus peierārit, et restituet **integra** et quīntam īnsuper addet partem dominō, cui damnum intulerat, in **diē** sacrificiī prō dēlictō.

25 Sacrificium prō dēlictō offeret Dominō: arietem immaculātum dē grege iuxtā aestimātiōnem;

26 quī expiābit eum **cōram** Dominō, et dīmittētur illī prō singulīs, quae faciendō peccāverit ”.

6

1 **Locūtus** **est** Dominus ad Moysēn dīcēns:

2 “ Praecipe Aarōn et fīliīs eius: Haec **est** lēx holocaustī: cremābitur in focō **altāris** **tōtā** nocte usque **manē**; **ignis** **altāris** in eō ārdēbit.

3 Vestiētur sacerdōs **tunicā** et **fēminālibus** līneīs super **verēcunda** **sua**; tolletque cinerēs, quōs vorāns **ignīs** exussit, et pōnet iuxtā altāre.

4 Porrō spoliābitur priōribus vestīmentīs; **indūtus**que aliīs efferet cinerēs extrā **castra** in locum mundum.

5 **Ignis** autem in altārī semper ārdēbit, nōn exstinguētur, quem nūtriet sacerdōs subiciēns ligna **manē** per singulōs diēs et, impositō holocaustō, dēsuper adolēbit adipēs pācificōrum.

6 **Ignis** **est** iste perpetuus, quī numquam dēficiet in altārī.

7 Haec **est** lēx sacrificiī similae, quod offerent fīliī Aarōn **cōram** Dominō et **cōram** altāre:

8 tollet sacerdōs ex eō pugillum similae, quae **cōnspersa** **est** oleō, et **tōtum** tūs, quod super similam positum **est**; adolēbitque illud in altārī in odōrem suāvissimum, memoriāle Dominō.

9 Reliquam autem partem similae comedet Aarōn cum fīliīs **suīs**, et **pānis** absque fermentō comedētur in locō sānctō; in ātriō tabernāculī **conventūs** comedent illam.

10 Ideō autem nōn coquētur **fermentāta**, quia ut partem eōrum **dedī** illam ex incēnsīs meīs: sānctum sānctōrum **est**, sīcut sacrificium prō peccātō atque prō dēlictō;

11 marēs tantum **stirpīs** Aarōn comedent illud. Lēgitimum sempiternum **est** in generātiōnibus vestrīs dē incēnsīs Dominī; **omnis**, quī tetigerit **illa**, sānctificābitur ”.

12 Et **locūtus** **est** Dominus ad Moysēn dīcēns:

13 “ Haec **est** oblātiō Aarōn et fīliōrum eius, quam offerre dēbent Dominō in **diē** ūnctiōnis ipsīus: decimam partem ephī offerent similae in sacrificiō sempiternō **medium** eius **manē** et **medium** vespere;

14 quae in sartāgine oleō **cōnspersā** **frīgētur**. Afferēs eam calidam et offerēs dīvīsam minūtātim, sacrificium in odōrem suāvissimum Dominō.

15 Sacerdōs **ūnctus**, quī patrī iūre successerit, faciet illud. Lēgitimum sempiternum: Dominō **tōtā** cremābitur;

16 omne enim sacrificium similae sacerdōtum igne cōnsūmētur, nec quisquam comedet ex eō ”.

17 **Locūtus** **est** Dominus ad Moysēn dīcēns:

18 “ **Loquēre** Aarōn et fīliīs eius: **Ista** **est** lēx sacrificiī prō peccātō: in locō, ubi mactātur holocaustum, mactābitur **cōram** Dominō: sānctum sānctōrum **est**.

19 Sacerdōs, quī offert, comedet illud in locō sānctō, in ātriō tabernāculī **conventūs**.

20 Quidquid tetigerit carnēs eius, sānctificābitur: sī dē sanguine illīus **vestis** fuerit **aspersa**, lavābitur in locō sānctō;

21 **vās** autem fictile, in quō coctum **est**, cōnfringētur; quod sī **vās** aēneum fuerit, dēfricābitur et lavābitur **aquā**.

22 **Omnis** masculus dē genere sacerdōtālī vēscētur carnibus eius, quia sānctum sānctōrum **est**.

23 Omne autem sacrificium prō peccātō, dē cuius sanguine īnfertur in tabernāculum **conventūs** ad expiandum in sānctuāriō, nōn comedētur, sed combūrētur ignī.

7

1 Haec **quoque** **est** lēx sacrificiī prō dēlictō: sānctum sānctōrum **est**,

2 idcircō, ubi immolātur holocaustum, mactābitur et **victima** prō dēlictō; sanguis eius per gȳrum fundētur **altāris**.

3 Omnemque adipem offeret ex **eā**, caudam scīlicet et adipem, quī operit vītālia,

4 duōs rēnunculōs et pinguēdinem, quae super eōs iuxtā īlia **est**, rēticulumque iecoris, quem iuxtā rēnunculōs, auferet;

5 et adolēbit **eā** sacerdōs super altāre ut incēnsum Dominō: sacrificium prō dēlictō **est**.

6 **Omnis** masculus dē sacerdōtālī genere in locō sānctō vēscētur hīs carnibus, quia sānctum sānctōrum **est**.

7 Sīcut sacrificium prō peccātō, **ita** et sacrificium prō dēlictō, utriusque hostiae lēx **ūna** **est**; ad sacerdōtem, quī eam obtulerit, pertinēbit.

8 Sacerdōs, quī offert holocaustum cuiusdam **virī**, habēbit pellem victimae,

9 et omne sacrificium similae, quod coquitur in clībanō, et, quidquid in frixōriō vel in sartāgine praeparātur, eius erit **sacerdōtīs**, ā quō offertur;

10 et omne sacrificium similae sīve oleō cōnspersum sīve āridum fuerit, cūnctīs fīliīs Aarōn **aequā** **mēnsūrā** per singulōs dīvidētur.

11 Haec **est** lēx hostiae pācificōrum quae offertur Dominō;

12 sī prō grātiārum āctiōne fuerit oblātiō, offerent pānēs absque fermentō cōnspersōs oleō et lagana **azȳma** **ūnctā** oleō coctamque similam ut **collȳridās** oleī admixtiōne cōnspersās,

13 pānēs **quoque** fermentātōs cum **hostiā** pācificōrum prō grātiārum āctiōne,

14 ex quibus ūnus offerētur mūnus Dominō et erit **sacerdōtīs**, quī fundet hostiae sanguinem.

15 Cuius carnēs **eadem** comedentur **diē**, nec remanēbit ex eīs quidquam usque **manē**.

16 Sī **vōtō** vel sponte quisquam obtulerit hostiam, **eadem** similiter **edētur** **diē**; sed et sī quid in crāstinum remānserit, **vescī** licitum **est**;

17 quidquid autem tertius invēnerit diēs, **ignis** absūmet.

18 Sī **quis** dē carnibus victimae pācificōrum **diē** tertiō comēderit, **irrita** fīet oblātiō nec prōderit offerentī; quīn potius, quaecumque **animā** tālī sē edulīō contāminārit, praevāricātiōnis **rea** erit.

19 **Carō**, quae aliquid tetigerit immundum, nōn comedētur, sed combūrētur ignī; cēterum carne, quī fuerit mundus, vēscētur.

20 **Anima** **pollūta**, quae ēderit dē carnibus hostiae pācificōrum, quae **oblāta** **est** Dominō, perībit dē **populīs** **suīs**;

21 et, quae tetigerit immunditiam hominis vel iūmentī, sīve **omnis** reī **abōminābilis**, quae **polluere** potest, et comēderit dē huiuscemodī carnibus, interībit dē **populīs** **suīs** ”.

22 **Locūtus**que **est** Dominus ad Moysēn dīcēns:

23 “ **Loquēre** fīliīs Isrāēl: Adipem **bovis** et **ovis** et caprae nōn comedētis.

24 Adipem cadāveris morticīnī et eius **animālis**, quod ā **bēstiā** lacerātum **est**, habēbitis in **ūsūs** variōs, sed nōn comedētis.

25 Sī **quis** adipem, quī offertur in incēnsum Dominī, comēderit, perībit dē **populō** suō.

26 Sanguinem **quoque** **omnis** **animālis** nōn sūmētis in cibō, tam dē avibus quam dē pecoribus;

27 **omnis** **anima**, quae ēderit sanguinem, perībit dē **populīs** **suīs** ”.

28 **Locūtus** **est** Dominus ad Moysēn dīcēns:

29 “ **Loquēre** fīliīs Isrāēl: Quī offert victimam pācificōrum Dominō, afferat oblātiōnem suam Dominō dē **victimā** pācificōrum.

30 Tenēbit manibus **incēnsa** Dominī, adipem scīlicet et pectusculum afferet; pectusculum, ut ēlevētur **cōram** Dominō.

31 Et sacerdōs adolēbit adipem super altāre; pectusculum autem erit Aarōn et fīliōrum eius.

32 Armus **quoque** dexter dē pācificōrum hostiīs cēdet in mūnus **sacerdōtis**.

33 Quī dē fīliīs Aarōn obtulerit sanguinem et adipem victimae pācificōrum, ipse habēbit armum dextrum in portiōne **suā**;

34 pectusculum enim ēlātiōnis et armum dōnātiōnis tulī ā fīliīs Isrāēl dē hostiīs eōrum pācificīs et **dedī** Aarōn sacerdōtī ac fīliīs eius, **lēge** **perpetuā**, ab omnī **populō** Isrāēl ”.

35 Haec **est** portiō Aarōn et fīliōrum eius dē incēnsīs Dominī **diē**, **quā** applīcāvit eōs, ut sacerdōtiō fungerentur;

36 et quae praecēpit darī eīs Dominus ā fīliīs Isrāēl **diē**, **quā** ūnxit eōs, religiōne **perpetuā** in generātiōnibus eōrum.

37 **Ista** **est** lēx holocaustī et oblātiōnis similae et sacrificiī prō peccātō atque dēlictō et prō cōnsecrātiōne et pācificōrum victimīs,

38 quam cōnstituit Dominus Moȳsī in monte Sināī, quandō mandāvit fīliīs Isrāēl, ut offerrent oblātiōnēs suās Dominō in dēsertō Sināī.

8

1 **Locūtus**que **est** Dominus ad Moysēn dīcēns:

2 “ Tolle Aarōn cum fīliīs **suīs**, vestēs eōrum et ūnctiōnis oleum, vitulum prō peccātō, duōs arietēs, canistrum cum azȳmīs;

3 et congregābis omnem coetum ad ōstium tabernāculī **conventus** ”.

4 Fēcit Moysēs, ut Dominus imperārat; congregātōque omnī coetū ante forēs tabernāculī **conventūs**,

5 ait: “ Iste **est** sermō, quem iussit Dominus fierī ”.

6 Statimque applīcāvit Aarōn et fīliōs eius. Cumque lāvisset eōs **aqua**,

7 vestīvit pontificem **subūculā** **līneā** accingēns eum balteō et induēns **tunicā** **hyacinthinā** et dēsuper ephod imposuit,

8 quod astrīnxit cingulō ephod firmiter; et imposuit **eī** pectorāle, in quō **dedit** Urim et Tummim.

9 Cidarī **quoque** **tēxit** caput et super eam contrā frontem posuit lāminam auream, **diadēmā** sānctum, sīcut praecēperat Dominus Moȳsī.

10 Tulit et ūnctiōnis oleum, quō lēvit habitāculum cum omnī supellectilī **suā** et sānctificāvit **ea**.

11 Cumque dē eō aspersisset altāre septem vicibus, ūnxit illud et omnia vāsa eius **lābrum**que cum bāsī **suā** sānctificāvit oleō.

12 Quod fundēns super caput Aarōn, ūnxit eum et cōnsecrāvit;

13 fīliōs **quoque** eius applicātōs vestīvit subūculīs līneīs et cīnxit balteō imposuitque mitrās, ut iusserat Dominus Moȳsī.

14 Addūxit et vitulum prō peccātō; cumque super caput eius posuissent Aarōn et fīliī eius **manūs** suās,

15 immolāvit eum; et hauriēns Moysēs sanguinem tīnctō digitō tetigit cornua **altāris** per gȳrum et mundāvit illud; fūditque reliquum sanguinem ad fundāmenta eius et sānctificāvit illud expiandō.

16 Adipem autem, quī erat super vītālia, et rēticulum iecoris duōsque rēnunculōs cum arvinūlīs **suīs** adolēvit super altāre;

17 vitulum cum pelle, carnibus et fimō cremāns extrā **castra**, sīcut praecēperat Dominus Moȳsī.

18 Attulit et arietem in holocaustum, super cuius caput cum imposuissent Aarōn et fīliī eius **manūs** suās,

19 immolāvit eum et fūdit sanguinem eius per **altāris** circuitum.

20 Ipsumque arietem in **frusta** **concidēns**, caput eius et **artūs** et adipem adolēvit ignī;

21 lōtīs prius intestīnīs et pedibus, **tōtum**que simul arietem adolēvit super altāre, eō quod **esset** holocaustum suāvissimī **odōris**, incēnsum Dominō, sīcut praecēperat Dominus Moȳsī.

22 Attulit et arietem secundum in cōnsecrātiōnem sacerdōtum; posuēruntque super caput illīus Aarōn et fīliī eius **manūs** suās.

23 Quem cum immolāsset Moysēs, sūmēns dē sanguine tetigit extrēmum auriculae dextrae Aarōn et pollicem **manus** eius dextrae, similiter et **pedis**.

24 Applīcāvit et fīliōs Aarōn; cumque dē sanguine arietis immolātī tetigisset extrēmum auriculae singulōrum dextrae et pollicēs **manūs** ac **pedis** dextrī, reliquum fūdit super altāre per circuitum.

25 Tulitque adipem et caudam omnemque pinguēdinem, quae operit **intestīna** rēticulumque iecoris, et duōs **rēnēs** cum adipibus **suīs** et armō dextrō.

26 Tollēns autem dē canistrō azȳmōrum, quod erat **cōram** Dominō, pānem absque fermentō et collȳridam cōnspersam oleō laganumque posuit super adipēs et armum dextrum,

27 trādēns simul omnia super **manūs** Aarōn et fīliōrum eius. Quī, postquam **levāvērunt** **ea** **cōram** Dominō,

28 rūrsum **suscepta** dē manibus eōrum adolēvit in altārī super holocaustō, eō quod **illa** **essent** cōnsecrātiōnis oblātiō, in odōrem suāvitātis: incēnsum erat Dominō.

29 Tulit et pectusculum ēlevāns illud **cōram** Dominō dē ariete cōnsecrātiōnis in partem suam, sīcut praecēperat Dominus Moȳsī.

30 Assūmēnsque dē unguentō et sanguine, quī erat in altārī, aspersit super Aarōn et vestīmenta eius et super fīliōs illīus ac vestēs eōrum.

31 Cumque sānctificāsset eōs in vestītū suō, praecēpit eīs dīcēns: “ Coquite carnēs ante forēs tabernāculī et ibi comedite eās; pānēs **quoque** cōnsecrātiōnis **ēditē**, quī positī sunt in canistrō, sīcut mihi praeceptum **est**: "Aarōn et fīliī eius comedent eōs;

32 quidquid autem reliquum fuerit dē carne et pānibus, **ignis** absūmet".

33 Dē ōstiō **quoque** tabernāculī **conventūs** nōn exībitis septem diēbus usque ad diem, quō complēbitur tempus cōnsecrātiōnis vestrae; septem enim diēbus fīnītur cōnsecrātiō.

34 Sīcut et impraesentiārum factum **est**, praecēpit Dominus, ut fieret in expiātiōnem eōrum.

35 **Diē** ac nocte manēbitis in ōstiō tabernāculī **conventūs** observantēs observātiōnem Dominī, nē moriāminī: sīc enim mihi praeceptum **est** ”.

36 Fēcēruntque Aarōn et fīliī eius **cūncta**, quae **locūtus** **est** Dominus per **manum** Moȳsī.

9

1 Factō autem octāvō **diē**, vocāvit Moysēs Aarōn et fīliōs eius ac maiōrēs nātū Isrāēl dīxitque ad Aarōn:

2 “ Tolle dē armentō vitulum prō peccātō et arietem in holocaustum, utrumque immaculātum, et affer illōs **cōram** Dominō.

3 Et ad fīliōs Isrāēl **loqueris**: "Tollite hircum prō peccātō et vitulum atque agnum anniculōs et **sine** **maculā** in holocaustum,

4 bovem et arietem prō pācificīs, et **immolātē** eōs **cōram** Dominō, et sacrificium similae oleō cōnspersae: hodiē enim Dominus appārēbit vōbīs" ”.

5 Tulērunt ergō **cūncta**, quae iusserat Moysēs, ad ōstium tabernāculī **conventūs**; ubi, cum **omnīs** **coetūs** accessisset et stāret **cōram** Dominō,

6 ait Moysēs: “ Iste **est** sermō, quem praecēpit Dominus: facite, et appārēbit vōbīs **glōria** eius ”.

7 Dīxit et ad Aarōn: “ Accēde ad altāre et immolā prō peccātō tuō; offer holocaustum et expiā tē et **populum**. Et fac hostiam **populī** et expiā eum, sīcut praecēpit Dominus ”.

8 Statimque Aarōn accēdēns ad altāre immolāvit vitulum prō peccātō suō,

9 cuius sanguinem obtulērunt **eī** fīliī **suī**; in quō tinguēns digitum tetigit cornua **altāris** et fūdit residuum ad basim eius.

10 Adipemque et rēnunculōs ac rēticulum iecoris, quae sunt dē sacrificiō prō peccātō, adolēvit super altāre, sīcut praecēperat Dominus Moȳsī.

11 Carnēs vērō et pellem eius extrā **castra** combussit ignī.

12 Immolāvit et holocaustī victimam; obtulēruntque **eī** fīliī **suī** sanguinem eius, quem fūdit per **altāris** circuitum.

13 Ipsam etiam hostiam in **frusta** concīsam cum **capite** **eī** obtulērunt, quae omnia super altāre cremāvit ignī;

14 **lāvit** **quoque** **aqua** **intestīna** crūraque et adolēvit super holocaustō in altārī.

15 Et applīcāvit oblātiōnem **populī** sūmēnsque hircum prō peccātō **populī** mactāvit et obtulit in expiātiōnem sīcut priōrem;

16 fēcit **quoque** holocaustum secundum rītum

17 et addēns sacrificium similae implēvit **manum** ex **illā** et adolēvit super altāre praeter holocaustum mātūtīnum.

18 Immolāvit et bovem atque arietem, hostiās pācificās **populī**; obtulēruntque **eī** fīliī **suī** sanguinem, quem fūdit super altāre in circuitū.

19 Adipēs autem **bovis** et caudam arietis rēnunculōsque cum adipibus **suīs** et rēticulum iecoris

20 posuērunt super pectora; cumque cremātī **essent** adipēs in altārī,

21 pectora eōrum et armōs dextrōs Aarōn ēlevāvit **cōram** Dominō, sīcut praecēperat Moysēs.

22 Et ēlevāns Aarōn **manūs** ad **populum** benedīxit eīs. Sīcque, **complētīs** hostiīs prō peccātō et holocaustīs et pācificīs, dēscendit.

23 Ingressī autem Moysēs et Aarōn tabernāculum **conventūs** et deinceps ēgressī benedīxērunt **populō**. Appāruitque **glōria** Dominī omnī **populō**;

24 et ecce **ēgressus** **ignis** ā Dominō dēvorāvit holocaustum et adipēs, quī erant super altāre. Quod cum vīdissent turbae, exultāvērunt ruentēs in faciēs suās.

10

1 **Arreptīs**que Nadab et Abiu fīliī Aarōn tūribulīs, posuērunt ignem et incēnsum dēsuper offerentēs **cōram** Dominō ignem aliēnum, quī eīs praeceptus nōn erat.

2 **Ēgressus**que **ignis** ā Dominō dēvorāvit eōs, et mortuī sunt **cōram** Dominō.

3 Dīxitque Moysēs ad Aarōn: “ **Hoc** **est**, quod **locūtus** **est** Dominus: "Sānctificābor in hīs, quī appropinquant mihi, et in cōnspectū **omnis** **populī** glōrificābor" ”. Quod audiēns tacuit Aarōn.

4 **Vocātīs** autem Moysēs Misael et Elisaphān fīliīs Oziel patruī Aarōn, ait ad eōs: “ **Īte** et tollite frātrēs vestrōs dē cōnspectū sānctuāriī et **asportāte** extrā **castra** ”.

5 Cōnfestimque pergentēs tulērunt eōs, sīcut iacēbant vestītōs subūculīs **suīs**, forās, ut sibi fuerat imperātum.

6 **Locūtus** **est** Moysēs ad Aarōn et ad Eleazar atque Ithamar fīliōs eius: “ **Comās** vestrās nōlīte excutere et vestīmenta nōlīte **scindere**, nē moriāminī, et super omnem coetum oriātur indignātiō. Frātrēs vestrī, **omnis** **domus** Isrāēl, plangant incendium, quod Dominus suscitāvit.

7 Vōs autem nōn ēgrediminī forēs tabernāculī **conventūs**, aliōquīn perībitis; oleum quippe ūnctiōnis Dominī **est** super vōs ”. Quī fēcērunt omnia iuxtā praeceptum Moȳsī.

8 Dīxit **quoque** Dominus ad Aarōn:

9 “ Vīnum et omne, quod inēbriāre potest, nōn bibētis tū et fīliī tuī, quandō **intrātis** tabernāculum **conventūs**, nē moriāminī ­ praeceptum **est** sempiternum in generātiōnēs vestrās ­

10 et ut habeātis scientiam discernendī inter sānctum et profānum, inter pollūtum et mundum,

11 doceātisque fīliōs Isrāēl omnia **lēgitima** **mea**, quae **locūtus** **est** Dominus ad eōs per **manum** Moȳsī ”.

12 **Locūtus**que **est** Moysēs ad Aarōn et ad Eleazar atque Ithamar fīliōs eius, quī residuī erant: “ Tollite oblātiōnem similae, quae remānsit dē incēnsīs Dominī, et comedite illam absque fermentō iuxtā altāre, quia sānctum sānctōrum **est**.

13 Comedētis autem in locō sānctō, quia **data** **est** tibi et fīliīs tuīs dē incēnsīs Dominī, sīcut praeceptum **est** mihi.

14 Pectusculum **quoque** ēlātiōnis et armum dōnātiōnis **edētis** in locō mundissimō, tū et fīliī tuī ac fīliae tuae tēcum; tibi enim ac **līberīs** tuīs **reposita** sunt dē hostiīs pācificīs fīliōrum Isrāēl.

15 Armum et pectus cum incēnsīs adipum afferent ad ēlātiōnem **cōram** Dominō, et pertineant ad tē et ad fīliōs tuōs **lēge** **perpetuā**, sīcut praecēpit Dominus ”.

16 Dē hircō autem prō peccātō cum quaereret Moysēs, exustum repperit; īrātusque contrā Eleazar et Ithamar fīliōs Aarōn, quī remānserant, ait:

17 “ Cūr nōn comēdistis sacrificium prō peccātō in locō sānctō? Quod sānctum sānctōrum **est**, et datum vōbīs, ut portētis inīquitātem **coetūs** in expiātiōnem eōrum in cōnspectū Dominī;

18 praesertim cum dē sanguine illīus nōn sit illātum intrā **sānctā**, **comedere** eam dēbuistis in sānctuāriō, sīcut praeceptum **est** mihi ”.

19 Respondit Aarōn: “ **Oblāta** **est** hodiē **victima** prō peccātō et holocaustum eōrum **cōram** Dominō; mihi autem **accidit**, quod vidēs. Quōmodo **potuī** **comedere** eam et **placēre** Dominō? ”.

20 Quod cum audīsset Moysēs, recēpit satisfactiōnem.

11

1 **Locūtus** **est** Dominus ad Moysēn et Aarōn dīcēns:

2 “ Dīcite fīliīs Isrāēl: Haec sunt animālia, quae **comedere** dēbētis dē cūnctīs animantibus terrae.

3 Omne, quod habet **plēnē** dīvīsam ungulam et rūminat in pecoribus, comedētis.

4 Haec autem nōn comedētis ex rūminantibus vel dīvidentibus ungulam: camēlum, quia rūminat quidem, sed nōn dīvidit ungulam, inter **immundā** reputābis;

5 hyracem, quī rūminat ungulamque nōn dīvidit, immundus **est**;

6 **lepōrem** **quoque**, nam et ipse rūminat, sed ungulam nōn dīvidit;

7 et sūem, quī, cum ungulam **plēnē** dīvidat, nōn rūminat.

8 Hōrum carnibus nōn vēscēminī nec cadāvera contingētis, quia **immunda** sunt vōbīs.

9 Haec sunt, quae gignuntur in aquīs et **vescī** licitum **est**: omne, quod habet pinnulās et squāmās, tam in marī quam in flūminibus et torrentibus, comedētis.

10 Quidquid autem pinnulās et squāmās nōn habet, rēptilium vel quōrumlibet aliōrum animālium, quae in aquīs moventur, abōminābile vōbīs

11 et execrandum erit; carnēs eōrum nōn comedētis et **morticīna** vītābitis.

12 **Cūncta**, quae nōn habent pinnulās et squāmās in aquīs, **pollūta** erunt vōbīs.

13 Haec sunt, quae dē avibus **comedere** nōn dēbētis, et **vītanda** sunt vōbīs: aquilam et grypem et haliaeetum,

14 mīlvum ac vulturem iuxtā **genus** suum

15 et omne corvīnī **generis**,

16 strūthiōnem et noctuam et larum et accipitrem iuxtā **genus** suum,

17 būbōnem et mergulum et **ibin**,

18 cycnum et nyctocoracem et porphyriōnem,

19 erodīonem et **charadriōn** iuxtā **genus** suum, upupam **quoque** et vespertīliōnem.

20 Omne dē volucribus, quod rēptat super quattuor **pedēs**, abōminābile erit vōbīs.

21 Quidquid autem ambulat quidem super quattuor **pedēs**, sed habet longiōra retrō crūra, per quae salit super terram,

22 **comedere** dēbētis; ut **est** brūchus in genere suō et attacus atque ophiomachus ac **locusta**, **singula** iuxtā **genus** suum.

23 Quidquid autem ex volucribus rēptantibus quattuor tantum habet **pedēs**, execrābile erit vōbīs.

24 Et quīcumque **morticīna** eōrum tetigerit, polluētur et erit immundus usque ad vesperum.

25 Et sī necesse fuerit, ut portet quippiam hōrum mortuum, lavābit vestīmenta **sua** et immundus erit usque ad **sōlis** occāsum.

26 Omne animal, quod habet quidem ungulam, sed nōn dīvidit eam nec rūminat, immundum erit vōbīs; et, quī tetigerit illud, contāminābitur.

27 Quod ambulat super plantās pedum ex cūnctīs animantibus, quae incēdunt **quadrupedia**, immundum erit; quī tetigerit **morticīna** eōrum, polluētur usque ad vesperum.

28 Et, quī portāverit huiuscemodī cadāvera, lavābit vestīmenta **sua** et immundus erit usque ad vesperum; quia omnia haec **immunda** sunt vōbīs.

29 Haec **quoque** inter **pollūta** reputābuntur dē hīs, quae rēptant in **terrā**: **mustēla** et mūs et **lacerta** iuxtā **genus** suum,

30 mygalē et testūdō et stēlliō et **talpa** et chamaeleon:

31 omnia haec **immunda** sunt.

Quī tetigerit **morticīna** eōrum, immundus erit usque ad vesperum;

32 et super quod **cecīderit** quidquam dē morticīnīs eōrum, polluētur tam **vās** ligneum et vestīmentum quam pellēs et cilicia, et in quōcumque fit opus; tinguentur **aqua** et **pollūta** erunt usque ad vesperum et posteā **munda**.

33 **Vas** autem fictile, in quō hōrum quidquam intrō **cecīderit**, polluētur et frangendum **est**.

34 **Omnis** cibus, quem comedētis, sī **fūsa** fuerit exinde super eum **aqua**, immundus erit; et omne liquēns, quod bibitur dē tālī vāse, immundum erit.

35 Et quidquid dē morticīnīs istīusmodī **cecīderit** super illud, immundum erit; sīve clībanī sīve chytropodēs dēstruentur: immundī sunt et immundī erunt vōbīs.

36 Fontēs tamen et cisternae et **omnīs** aquārum congregātiō **munda** erit. Quī vērō morticīnum eōrum tetigerit, polluētur.

37 Sī **ceciderint** super sēmentem, nōn polluent eam;

38 sīn autem quispiam **aqua** sēmentem perfūderit, et posteā morticīnīs **tācta** fuerit, **immunda** erit vōbīs.

39 Sī mortuum fuerit animal, quod licet vōbīs **comedere**, quī cadāver eius tetigerit, immundus erit usque ad vesperum;

40 et, quī comēderit ex eō quippiam sīve portāverit cadāver eius, lavābit vestīmenta **sua** et immundus erit usque ad vesperum.

41 Omne, quod rēptat super terram, abōminābile erit nec assūmētur in cibum.

42 Quidquid super pectus et quidquid quadrupēs graditur, vel multōs habet **pedēs** sīve per humum trahitur, nōn comedētis, quia abōminābile **est**.

43 Nōlīte contāmināre animās vestrās nec tangātis quidquam eōrum, nē immundī **sītis**.

44 Ego enim sum Dominus Deus vester; sānctificāminī et sānctī **ēstote**, quoniam et ego sānctus sum. Nē polluātis animās vestrās in omnī rēptilī, quod movētur super terram.

45 Ego enim sum Dominus, quī ēdūxī vōs dē **terrā** Aegyptī, ut essem vōbīs in Deum: sānctī eritis, quia et ego sānctus sum.

46 **Ista** **est** lēx animantium et volucrum et **omnis** animae **vīventis**, quae movētur in **aquā** et rēptat in **terrā**,

47 ut differentiās **nōverītis** mundī et immundī, et sciātis quid **comēdēre** et quid **respuere** dēbeātis ”.

12

1 **Locūtus** **est** Dominus ad Moysēn dīcēns:

2 “ **Loquēre** fīliīs Isrāēl et **dīcēs** ad eōs: Mulier, sī, susceptō sēmine, pepererit masculum, **immundā** erit septem diēbus iuxtā diēs sēparātiōnis mēnstruae,

3 et **diē** octāvō circumcīdētur īnfantulus;

4 **ipsa** vērō trīgintā **tribus** diēbus manēbit in sanguine pūrificātiōnis suae; omne sānctum nōn tanget nec ingrediētur sānctuārium, dōnec impleantur diēs pūrificātiōnis eius.

5 Sīn autem fēminam pepererit, **immunda** erit duābus hebdomadibus iuxtā rītum **flūxūs** mēnstruī, et sexāgintā ac sex diēbus manēbit in sanguine pūrificātiōnis suae.

6 Cumque explētī fuerint diēs pūrificātiōnis suae prō fīliō sīve prō **fīliā**, dēferet agnum anniculum in holocaustum et pullum columbae sīve turturem prō peccātō ad ōstium tabernāculī **conventūs** et trādet sacerdōtī.

7 Quī offeret **illa** **cōram** Dominō et expiābit eam; et sīc mundābitur ā prōfluviō sanguinis **suī**: **ista** **est** lēx **parientis** masculum aut fēminam.

8 Quod sī nōn invēnerit **manūs** eius, nec potuerit offerre agnum, sūmet duōs turturēs vel duōs pullōs columbae, ūnum in holocaustum et alterum prō peccātō; expiābitque eam sacerdōs, et sīc mundābitur ”.

13

1 **Locūtus** **est** Dominus ad Moysēn et Aarōn dīcēns:

2 “ Homō, in cuius carne et cute **ortus** fuerit tumor sīve **pustula** aut quasi lūcēns quippiam, id **est** **plāga** leprae, addūcētur ad Aarōn sacerdōtem vel ad ūnum quemlibet fīliōrum eius sacerdōtum.

3 Quī cum vīderit **plāgam** in cute et **pilōs** in album mūtātōs colōrem ipsamque speciem **plāgae** humiliōrem cute et carne **reliquā**: **plāga** leprae **est**; quod cum vīderit sacerdōs, eum immundum **esse** dēcernet.

4 Sīn autem lūcēns candor fuerit in cute nec humilior carne **reliquā**, et **pilī** colōris **prīstinī**, reclūdet eum sacerdōs septem diēbus.

5 Et cōnsīderābit eum **diē** septimō: et, siquidem **plāga** **ultrā** nōn crēverit nec trānsierit in cute priōrēs terminōs, rūrsum reclūdet eum septem diēbus aliīs.

6 Et **diē** septimō contemplābitur eum iterum: sī obscūrior fuerit **plāga** et nōn crēverit in cute, eum mundum **esse** dēcernet, quia scabiēs **est**. Lavābitque homō vestīmenta **sua** et mundus erit.

7 Quod sī, postquam ā sacerdōte **vīsus** **est** et redditus munditiae, iterum scabiēs crēverit, addūcētur ad eum;

8 et, sī vīderit **ita** **esse**, immunditiae condemnābitur: **est** **lepra**.

9 **Plāga** leprae sī fuerit in homine, addūcētur ad sacerdōtem,

10 et vidēbit eum. Cumque tumor albus in cute fuerit et capillōrum mūtāverit aspectum in album, **carō** **quoque** **vīva** crēverit in tumōre,

11 **lepra** **vetustissima** iūdicābitur atque inolītā cutī. Contāminābit itaque eum sacerdōs et nōn reclūdet, quia **perspicuē** **immunditia** **est**.

12 Sīn autem efflōruerit discurrēns **leprā** in cute et operuerit omnem cutem ā **capite** usque ad **pedēs**, quidquid sub aspectū oculōrum cadit,

13 cōnsīderābit eum sacerdōs et **tenērī** **lepra** **mundissima** iūdicābit, eō quod **omnis** in candōrem **versa** sit, et idcircō homō mundus erit.

14 Quandō vērō **carō** vīvēns in eō appāruerit, immundus erit.

15 Quod cum sacerdōs vīderit, inter immundōs reputābit; **carō** enim **vīva** **immunda** **est**: **lepra** **est**.

16 Quod sī rūrsum **versa** fuerit in albōrem, veniet ad sacerdōtem,

17 quī cum **hōc** cōnsīderāverit, eum mundum **esse** dēcernet.

18 **Carō** et **cutis**, in **quā** ulcus nātum **est** et sānātum,

19 et in locō ulceris tumor appāruerit albus sīve **maculā** **subrūfā**, ostendet sē homō sacerdōtī.

20 Quī cum vīderit locum maculae humiliōrem carne **reliquā** et **pilōs** versōs in candōrem, contāminābit eum: **plāga** enim leprae **orta** **est** in ulcere.

21 Quod sī **pilus** colōris **est** **prīstinī** et cicātrīx **subobscūra** et **vīcīnā** carne nōn **est** humilior, reclūdet eum septem diēbus.

22 Et, siquidem crēverit, adiūdicābit eum leprae;

23 sīn autem steterit in locō suō **maculā** nec crēverit, ulceris **est** cicātrīx, et sacerdōs eum mundum **esse** dēcernet.

24 Vel sī alicuius cutem **ignis** exusserit, et locus exustiōnis subrūfam sīve albam habuerit maculam,

25 cōnsīderābit eam sacerdōs; et ecce **pilus** **versus** **est** in albōrem, et locus eius **reliquā** cute humilior, contāminābit eum, quia **plāga** leprae in cicātrīce **orta** **est**.

26 Quod sī **pilōrum** **color** nōn fuerit immūtātus, nec humilior **macula** carne **reliquā**, et **ipsa** leprae speciēs fuerit **subobscūra**, reclūdet eum septem diēbus.

27 Et **diē** septimō contemplābitur eum; sī crēverit in cute **macula**, contāminābit eum: **plāga** **est** leprae;

28 sīn autem in locō suō **maculā** steterit nōn **satis** **clārā**, tumor combustiōnis **est**, et idcircō mundābit eum, quia cicātrīx **est** combustūrae.

29 Vir sīve mulier, in cuius **capite** vel **barbā** germinārit **plāga**, vidēbit eam sacerdōs.

30 Et, siquidem humilior fuerit locus carne **reliquā**, et capillus flāvus solitōque subtīlior, contāminābit eōs, quia scabiēs **est**, **lepra** **capitis** vel barbae.

31 Sīn autem vīderit **plāgam** scabiēī aequālem vīcīnae carnī nec capillum nigrum in **eā**, reclūdet eōs septem diēbus.

32 Et **diē** septimō intuēbitur **plāgam**: sī nōn crēverit scabiēs, nec capillus flāvus fuerit in **eā**, et locus **plāgae** carnī reliquae **aequālis**,

33 rādētur homō absque locō maculae, et inclūdet eum sacerdōs septem diēbus aliīs.

34 Sī **diē** septimō **vīsa** fuerit stetisse **plāgā** in locō suō nec humilior carne **reliquā**, mundābit eum sacerdōs; lōtīsque vestibus mundus erit.

35 Sīn autem post ēmundātiōnem rūrsus crēverit scabiēs in cute,

36 nōn quaeret amplius utrum capillus in flāvum colōrem sit **commūtātus**, quia **apertē** immundus **est**.

37 Porrō sī steterit **maculā**, et capillī nigrī fuerint, nōverit hominem **esse** sānātum et cōnfīdenter eum prōnūntiet mundum.

38 Vir et mulier, in cuius cute maculae, maculae albae appāruerint,

39 intuēbitur eōs sacerdōs. Sī dēprehenderit subobscūrum albōrem lūcēre in cute, sciat impetīginem ortam **esse** in cute; mundus **est**.

40 Vir, dē cuius **capite** capillī fluunt, calvus ac mundus **est**;

41 et, sī ā fronte **ceciderint** **pilī**, recalvaster et mundus **est**.

42 Sīn autem in calvitiō sīve in recalvātiōne **plāga** **alba** vel **subrūfa** fuerit **exorta**, **lepra** **est** **capitis**.

43 Sacerdōs eum vidēbit, et ecce tumor **plāgae** subrūfus secundum aspectum leprae **cutis** **carnis**.

44 Vir maculātus **est** **leprā**, et sacerdōs omnīnō dēcernet eum **esse** immundum; **plāga** **est** in **capite** eius.

45 Leprōsus hāc **plāgā** **percussus** habēbit vestīmenta **dissūta**, **comam** **capitis** excussam, barbam contēctam; clāmābit: "Immundus! Immundus!".

46 Omnī tempore, quō leprōsus **est** immundus, immundus **est** et **sōlus** habitābit extrā **castra**.

47 Sī in veste **lāneā** sīve **līneā** **leprā** fuerit,

48 in stāmine sīve subtēmine līneō vel lāneō aut in pelle vel quōlibet ex pelle cōnfectō,

49 sī **macula** **pallida** aut **rūfa** fuerit, **lepra** reputābitur ostendēturque sacerdōtī.

50 Quī cōnsīderābit **maculā** īnfectum et reclūdet septem diēbus;

51 et **diē** septimō rūrsus aspiciēns, sī crēvisse dēprehenderit, **lepra** **maligna** **est**; pollūtum iūdicābit vestīmentum et omne, in quō fuerit **inventa**,

52 et idcircō combūrētur flammīs.

53 Quod sī eam vīderit nōn crēvisse,

54 praecipiet, et lavābunt id, in quō **plāga** **est**; reclūdetque illud septem diēbus aliīs.

55 Et cum vīderit post lavātiōnem faciem quidem **prīstinam** nōn mūtātam, nec tamen crēvisse **plāgam**, **immunda** **est** rēs, et igne combūrēs eam, eō quod **īnfūsa** sit **plāga** in superficiē reī vel in **parte** **āversa**.

56 Sīn autem obscūrior fuerit locus **plāgae**, postquam rēs **est** lōta, sacerdōs abrumpet eum et ā solidō dīvidet.

57 Quod sī **macula** **ultrā** appāruerit in hīs rēbus, quae prius **immaculāta** erant, **lepra** **volātilis** et **vaga**, igne combūrēs illās.

58 Quās vērō **laveris** et ā quibus cessāverit **plāga**, illās lavābis secundō, et mundae erunt.

59 **Ista** **est** lēx leprae vestīmentī lāneī et līneī, stāminis atque subtēminis, **omnis**que **supellectilis** pelliceae, quōmodo mundārī dēbeat vel contāminārī ”.

14

1 **Locūtus**que **est** Dominus ad Moysēn dīcēns:

2 “ **Hic** **est** **rītus** leprōsī, quandō mundandus **est**: addūcētur ad sacerdōtem,

3 quī **ēgressus** ē castrīs, cum invēnerit lepram **esse** sānātam,

4 praecipiet, ut sūmant prō eō, quī pūrificātur, duās avēs vīvās, mundās et lignum cedrinum vermiculumque et hyssōpum.

5 Et ūnam ex avibus immolārī iubēbit in vāse fictilī super aquās vīventēs.

6 **Aliam** autem vīvam cum lignō cedrinō et coccō et hyssōpō tinguet in sanguine **avis** super aquās vīventēs immolātae,

7 quō asperget illum, quī ā **leprā** mundandus **est**, septiēs, ut iūre pūrgētur; et dīmittet avem vīvam, ut in agrum āvolet.

8 Cumque lāverit homō vestīmenta **sua**, rādet omnēs **pilōs** corporis, et lavābitur **aquā**; pūrificātusque ingrediētur **castra**, **ita** dumtaxat ut maneat extrā tabernāculum suum septem diēbus.

9 Et **diē** septimō rādet capillōs **capitis** barbamque et supercilia ac tōtīus corporis **pilōs** et lavābit vestīmenta carnemque suam **aqua**, et mundus erit.

10 **Diē** octāvō assūmet duōs **agnōs** immaculātōs et ovem anniculam absque **maculā** et trēs decimās ephī similae in sacrificium, quae **cōnspersā** sit oleō, et log oleī.

11 Cumque sacerdōs pūrificāns hominem statuerit eum et haec omnia **cōram** Dominō in ōstiō tabernāculī **conventūs**,

12 tollet agnum ūnum et offeret eum in sacrificium prō dēlictō, oleīque log et, **ēlevātīs** ante Dominum omnibus,

13 immolābit agnum, ubi immolārī **solet** **hostia** prō peccātō et holocaustum, id **est** in locō sānctō. Sīcut enim prō peccātō **ita** et prō dēlictō ad sacerdōtem pertinet sacrificium: sānctum sānctōrum **est**.

14 Assūmēnsque sacerdōs dē sanguine hostiae prō dēlictō pōnet super extrēmum auriculae dextrae eius, quī mundātur, et super pollicēs **manūs** dextrae et **pedis**;

15 et dē oleī log mittet in **manum** suam sinistram

16 tinguetque digitum dextrum in eō et asperget septiēs **cōram** Dominō.

17 Quod autem reliquum **est** oleī in **laevā** manū, fundet super extrēmum auriculae dextrae eius, quī mundātur, et super pollicēs **manūs** ac **pedis** dextrī et super sanguinem sacrificiī prō dēlictō

18 et super caput eius, quī mundātur; expiābitque eum **cōram** Dominō

19 et faciet sacrificium prō peccātō. Tunc immolābit holocaustum

20 et pōnet illud in altārī cum sacrificiō similae, et homō rīte mundābitur.

21 Quod sī pauper **est**, et nōn potest **manūs** eius invenīre, quae **dicta** sunt, assūmet agnum prō dēlictō ad ēlātiōnem, ut expiet eum sacerdōs, decimamque partem similae cōnspersae oleō in sacrificium et oleī log

22 duōsque turturēs sīve duōs pullōs columbae, quōs **manus** eius invenīre poterit, ūnum prō peccātō et alterum in holocaustum.

23 Offeretque **eā** **diē** octāvō pūrificātiōnis suae sacerdōtī ad ōstium tabernāculī **conventus** **cōram** Dominō.

24 Quī suscipiēns agnum prō dēlictō et log oleī **levābit** simul **cōram** Dominō;

25 immolātōque agnō prō dēlictō, dē sanguine eius pōnet super extrēmum auriculae dextrae illīus, quī mundātur, et super pollicēs **manūs** eius ac **pedis** dextrī;

26 oleī vērō partem mittet in **manum** suam sinistram.

27 In quō tinguēns digitum dextrae **manus** asperget septiēs **cōram** Dominō;

28 tangetque extrēmum auriculae dextrae illīus, quī mundātur, et pollicēs **manūs** ac **pedis** dextrī super locum sanguinis, quī effūsus **est** prō dēlictō.

29 Reliquam autem partem oleī, quae **est** in **sinistrā** manū, mittet super caput hominis, quī pūrificātur, in expiātiōnem eius **cōram** Dominō;

30 et turturēs sīve pullōs columbae, quōs **manus** illīus invēnerit, offeret,

31 ūnum prō dēlictō et alterum in holocaustum cum sacrificiō similae, et sīc expiābit eum sacerdōs **cōram** Dominō.

32 **Hoc** **est** sacrificium leprōsī, quī habēre nōn potest omnia in ēmundātiōnem **suī** ”.

33 **Locūtus** **est** Dominus ad Moysēn et Aarōn dīcēns:

34 “ Cum ingressī **fuerītis** terram Chanaan, quam ego dabō vōbīs in possessiōnem, sī fuerit **plāga** leprae in aedibus terrae possessiōnis vestrae,

35 ībit, cuius **est** **domus**, nūntiāns sacerdōtī et **dīcet**: "Quasi **plāga** vidētur mihi **esse** in domō **meā**".

36 At ille praecipiet, ut efferant **ūniversa** dē domō, priusquam ingrediātur eam, et videat **plāgam**, nē **immunda** fīant omnia, quae in domō sunt. Intrābitque posteā, ut cōnsīderet domum;

37 et, cum vīderit in parietibus illīus quasi valliculās pallōre sīve rubōre dēfōrmēs et humiliōrēs superficiē **reliquā**,

38 ēgrediētur ōstium **domūs** et statim claudet eam septem diēbus.

39 Reversusque **diē** septimō cōnsīderābit eam; sī invēnerit crēvisse **plāgam**,

40 iubēbit eruī lapidēs, in quibus **plāgā** **est**, et prōicī eōs extrā cīvitātem in locō immundō;

41 domum autem ipsam **rādī** intrīnsecus per circuitum et spargī pulverem rāsūrae extrā urbem in locum immundum

42 lapidēsque aliōs repōnī prō hīs, quī ablātī fuerint, et **lutō** aliō linīrī domum.

43 Sīn autem **plāga** rūrsum efflōruerit in domō, postquam ērutī sunt lapidēs et pulvis ērāsus et **alia** **terra** litā,

44 et **ingressus** sacerdōs vīderit crēvisse **plāgam** in domō: **lepra** **est** **maligna** et **domus** **immunda**.

45 Quam statim dēstruent et lapidēs eius ac ligna atque ūniversum pulverem **domūs** prōicient extrā oppidum in locō immundō.

46 Quī intrāverit domum, quandō **clausa** **est**, immundus erit usque ad vesperum;

47 et, quī dormierit in **eā** vel comēderit quippiam, lavābit vestīmenta **sua**.

48 Quod sī introiēns sacerdōs vīderit **plāgam** nōn crēvisse in domō, postquam dēnuō litā **est**, mundam eam **esse** dēcernet, **redditā** sānitāte.

49 Et in pūrificātiōnem eius sūmet duās avēs lignumque cedrinum et vermiculum atque hyssōpum

50 et, **immolāta** **ūnā** **avī** in vāse fictilī super aquās vīvās,

51 tollet lignum cedrinum et hyssōpum et coccum et avem vīvam et intinguet omnia in sanguine **avīs** immolātae atque in aquīs vīventibus et asperget domum septiēs;

52 pūrificābitque eam tam in sanguine **avīs** quam in aquīs vīventibus et in **avī** **vīvā** lignōque cedrinō et hyssōpō atque vermiculō;

53 cumque dīmīserit avem āvolāre extrā urbem in agrum **libēre**, expiābit domum, et erit **munda**.

54 **Ista** **est** lēx **omnis** leprae et scabiēī,

55 leprae vestium et domōrum,

56 tumōris et pustulae et **lūcentis** maculae,

57 ut possit scīrī quō tempore immundum quid vel mundum sit ”.

15

1 **Locūtus** **est** Dominus ad Moysēn et Aarōn dīcēns:

2 “ Loquiminī fīliīs Isrāēl et dīcite eīs: Vir, sī patitur flūxum sēminis, immundus erit.

3 Et tunc iūdicābitur huic vitiō subiacēre: sīve ēmīserit **carō** eius flūxum suum vel occlūserit sē ā flūxū.

4 Omne strātum, in quō iacuerit, immundum erit, et ubicumque sēderit.

5 Sī **quis** hominum tetigerit **lectum** eius, lavābit vestīmenta **sua**, et ipse **lōtus** **aquā** immundus erit usque ad vesperum.

6 Sī sēderit, ubi ille sēderat, et ipse lavābit vestīmenta **sua** et **lōtūs** **aqua** immundus erit usque ad vesperum.

7 Quī tetigerit carnem eius, lavābit vestīmenta **sua** et ipse **lōtus** **aquā** immundus erit usque ad vesperum.

8 Sī salīvam huiuscemodī homō iēcerit super eum, quī mundus **est**, **hic** lavābit vestem suam et **lōtus** **aquā** immundus erit usque ad vesperum.

9 **Sagma**, super quō sēderit, immundum erit;

10 et quīcumque tetigerit omne, quod sub eō fuerit, quī flūxum sēminis patitur, pollūtus erit usque ad vesperum. Quī portāverit hōrum aliquid, lavābit vestem suam et ipse **lōtus** **aquā** immundus erit usque ad vesperum.

11 **Omnis**, quem tetigerit, quī flūxum patitur, nōn lōtīs ante manibus, lavābit vestīmenta **sua** et **lōtūs** **aqua** immundus erit usque ad vesperum.

12 **Vas** fictile, quod tetigerit, cōnfringētur; **vās** autem ligneum lavābitur **aquā**.

13 Sī sānātus fuerit, quī huiuscemodī sustinet passiōnem, numerābit septem diēs ad ēmundātiōnem **suī** et, lōtīs vestibus ac **tōtō** corpore in aquīs vīventibus, erit mundus.

14 **Dīē** autem octāvō sūmet duōs turturēs aut duōs pullōs columbae et veniet in cōnspectū Dominī ad ōstium tabernāculī **conventūs** dabitque eōs sacerdōtī.

15 Quī fā

28 et quīcumque combusserit **ea**, lavābit vestīmenta **sua** et carnem **aquā** et posteā ingrediētur in **castra**.

29 Eritque **hoc** vōbīs lēgitimum sempiternum: **mēnsē** septimō, **decima** **diē** **mēnsīs** afflīgētis animās vestrās nūllumque faciētis opus sīve **indigena** sīve **advena**, quī peregrīnātur inter vōs.

30 In hāc **diē** expiātiō erit vestrī atque mundātiō; ab omnibus **peccātīs** vestrīs **cōram** Dominō mundābiminī.

31 Sabbatum requiētiōnis **est** vōbīs, et afflīgētis animās vestrās religiōne **perpetuā**.

32 Expiābit autem sacerdōs, quī **ūnctus** fuerit, et cuius initiātae **manus**, ut sacerdōtiō fungātur prō patre suō; induēturque vestīmentīs līneīs, vestibus sānctīs,

33 et expiābit sānctuārium sānctissimum et tabernāculum **conventūs** atque altāre, sacerdōtēs **quoque** et ūniversum **populum** congregātiōnis.

34 Eritque **hoc** vōbīs lēgitimum sempiternum, ut expiētis fīliōs Isrāēl ā cūnctīs **peccātīs** eōrum semel in annō ”.

Fēcit igitur, sīcut praecēperat Dominus Moȳsī.

17

1 Et **locūtus** **est** Dominus ad Moysēn dīcēns:

2 “ **Loquēre** Aarōn et fīliīs eius et cūnctīs fīliīs Isrāēl et **dīcēs** ad eōs: Iste **est** sermō, quem mandāvit Dominus dīcēns:

3 Homō quīlibet dē domō Isrāēl, sī **occīderit** bovem aut ovem sīve capram in castrīs vel extrā **castra**

4 et nōn attulerit ad ōstium tabernāculī **conventus** in oblātiōnem Dominō **cōram** habitāculō Dominī, sanguinis reus erit; sanguinem fūdit et perībit dē **mediō** **populī** **suī**.

5 Ideō offerre dēbent sacerdōtī fīliī Isrāēl hostiās suās, quās **occīdunt** in agrō, ut afferant Dominō ante ōstium tabernāculī **conventūs** et immolent eās hostiās pācificās Dominō.

6 Fundetque sacerdōs sanguinem super altāre Dominī ad ōstium tabernāculī **conventūs** et adolēbit adipem in odōrem suāvitātis Dominō;

7 et nēquāquam **ultrā** immolābunt hostiās suās daemonibus, cum quibus fornicātī sunt: lēgitimum sempiternum erit **hoc** illīs et posterīs eōrum ”.

8 Et ad ipsōs **dīcēs**: “ Homō dē domō Isrāēl et dē advenīs, quī peregrīnantur apud vōs, quī obtulerit holocaustum sīve sacrificium

9 et ad ōstium tabernāculī **conventus** nōn addūxerit victimam, ut offerātur Dominō, interībit dē **populō** suō.

10 Homō quīlibet dē domō Isrāēl et dē advenīs, quī peregrīnantur inter eōs, sī comēderit sanguinem, cōnfirmābō faciem meam contrā tālem animam et disperdam eam dē **populō** suō.

11 Quia **anima** **carnis** in sanguine **est**, et ego **dedī** illum vōbīs, ut super altāre in eō expiētis prō animābus vestrīs, quia sanguis ipse per animam expiat.

12 Idcircō dīxī fīliīs Isrāēl: **Omnis** **anima** ex vōbīs nōn comedet sanguinem, nec ex advenīs, quī peregrīnantur inter vōs.

13 Homō quīcumque dē fīliīs Isrāēl et dē advenīs, quī peregrīnantur apud vōs, sī vēnātiōne cēperit feram vel avem, quibus **vescī** licitum **est**, fundat sanguinem eius et operiat illum **terra**.

14 **Anima** enim **omnīs** **carnīs**, sanguis **est** **anima** eius, unde dīxī fīliīs Isrāēl: Sanguinem ūniversae **carnis** nōn comedētis, quia **anima** **omnis** **carnis** sanguis eius **est**; et, quīcumque comēderit illum, interībit.

15 **Anima**, quae comēderit morticīnum vel captum ā **bēstiā**, tam dē indigenīs quam dē advenīs, lavābit vestēs suās et sēmetipsum **aquā**, et contāminātus erit usque ad vesperum; et **hōc** ōrdine mundus fīet.

16 Quod sī nōn lāverit vestīmenta **sua** nec corpus, portābit inīquitātem suam ”.

18

1 **Locūtus** **est** Dominus ad Moysēn dīcēns:

2 “ **Loquēre** fīliīs Isrāēl et **dīcēs** ad eōs: Ego Dominus Deus vester.

3 Iuxtā cōnsuētūdinem terrae Aegyptī, in **quā** habitāstis, nōn faciētis; et iuxtā mōrem regiōnis Chanaan, ad quam ego intrōductūrus sum vōs, nōn agētis nec in lēgitimīs eōrum ambulābitis.

4 Faciētis iūdicia **mea** et **praecepta** **mea** servābitis et ambulābitis in eīs. Ego Dominus Deus vester.

5 **Cūstōdīte** **lēgēs** meās atque iūdicia; quae faciēns homō vīvet in eīs. Ego Dominus.

6 **Omnis** homō ad cōnsanguineum suum nōn accēdet, ut revēlet turpitūdinem eius. Ego Dominus.

7 Turpitūdinem patris et turpitūdinem mātris tuae nōn discooperiēs: māter **tua** **est**, nōn revēlābis turpitūdinem eius.

8 Turpitūdinem uxōris patris tuī nōn discooperiēs, turpitūdō enim patris tuī **est**.

9 Turpitūdinem sorōris tuae ex patre sīve ex mātre, quae domī vel **foris** **genita** **est**, nōn revēlābis.

10 Turpitūdinem fīliae fīliī tuī vel **neptis** ex **fīliā** nōn revēlābis, quia turpitūdō **tua** **est**.

11 Turpitūdinem fīliae uxōris patris tuī, quam peperit patrī tuō et **est** soror **tua**, nōn revēlābis.

12 Turpitūdinem sorōris patris tuī nōn discooperiēs, quia **carō** **est** patris tuī.

13 Turpitūdinem sorōris mātris tuae nōn revēlābis, eō quod **carō** sit mātris tuae.

14 Turpitūdinem patruī tuī nōn revēlābis nec accēdēs ad uxōrem eius, quae tibi affīnitāte coniungitur.

15 Turpitūdinem **nurūs** tuae nōn revēlābis, quia uxor fīliī tuī **est**, nec discooperiēs ignōminiam eius.

16 Turpitūdinem uxōris frātris tuī nōn revēlābis, quia turpitūdō frātris tuī **est**.

17 Turpitūdinem mulieris et fīliae eius nōn revēlābis. Fīliam fīliī eius et fīliam fīliae illīus nōn sūmēs, ut revēlēs ignōminiam eius, quia **carō** illīus sunt: nefās **est**.

18 Sorōrem uxōris tuae aemulam illīus nōn accipiēs nec revēlābis turpitūdinem eius, adhūc **illa** vīvente.

19 Ad mulierem, quae patitur **mēnstruā**, nōn accēdēs nec revēlābis foeditātem eius.

20 Cum uxōre proximī tuī nōn coībis nec sēminis commixtiōne maculāberis.

21 Dē sēmine tuō nōn dabis, ut cōnsecrētur īdōlō Moloch, nec polluēs **nōmen** Deī tuī. Ego Dominus.

22 Cum masculō nōn commiscēberis coitū fēmineō: abōminātiō **est**.

23 Cum omnī pecore nōn coībis nec maculāberis cum eō. Mulier nōn succumbet iūmentō nec miscēbitur **eī**, quia scelus **est**.

24 Nē polluāminī in omnibus hīs, quibus contāminātae sunt ūniversae gentēs, quās ego ēiciam ante cōnspectum vestrum

25 et quibus **pollūta** **est** **terra**, cuius ego **scelera** vīsitāvī, et ēvomuit habitātōrēs suōs.

26 Vōs autem **cūstōdītē** **lēgitima** **mea** atque iūdicia et nōn faciātis ex omnibus abōminātiōnibus istīs tam **indigena** quam colōnus, quī peregrīnātur apud vōs.

27 Omnēs enim execrātiōnēs istās fēcērunt accolae terrae, quī fuērunt ante vōs, et polluērunt eam.

28 Cavēte ergō, nē et vōs similiter ēvomat, cum **pollueritis** eam, sīcut ēvomuit gentem, quae fuit ante vōs.

29 **Omnis** enim **anima**, quae fēcerit dē abōminātiōnibus hīs quippiam, perībit dē **mediō** **populī** **suī**.

30 **Cūstōdīte** **mandāta** **mea**. Nōlīte facere **lēgitima** abōminābilia, quae fēcērunt hī, quī fuērunt ante vōs, et nē polluāminī in eīs. Ego Dominus Deus vester ”.

19

1 **Locūtus** **est** Dominus ad Moysēn dīcēns:

2 “ **Loquēre** ad omnem coetum fīliōrum Isrāēl et **dīcēs** ad eōs: Sānctī **ēstote**, quia sānctus sum ego, Dominus Deus vester.

3 Ūnusquisque mātrem et patrem suum timeat. Sabbata **mea** **cūstōdīte**. Ego Dominus Deus vester.

4 Nōlīte convertī ad īdōla nec deōs cōnflātilēs faciātis vōbīs. Ego Dominus Deus vester.

5 Sī **immolāveritis** hostiam pācificōrum Dominō, immolābitis eam **ita** ut sit vōbīs **plācābilis**.

6 **Eō** **diē**, quō fuerit **immolāta**, comedētur et **diē** alterō; quidquid autem residuum fuerit in diem tertium, igne combūrētur.

7 Sī quid post bīduum comestum fuerit, profānum erit neque acceptābile.

8 Quī mandūcāverit illud, portābit inīquitātem suam, quia sānctum Dominī polluit, et perībit **anima** **illa** dē **populō** suō.

9 Cum **messuerīs** segetēs terrae tuae, nōn tondēbis usque ad marginem agrī tuī nec remanentēs spīcās colligēs.

10 Neque in **vīneā** **tuā** racēmōs et grāna **dēcidentia** congregābis, sed pauperibus et peregrīnīs **carpenda** dīmittēs. Ego Dominus Deus vester.

11 Nōn faciētis fūrtum. Nōn mentiēminī, nec dēcipiet ūnusquisque proximum suum.

12 Nōn periūrābis in nōmine meō nec polluēs **nōmen** Deī tuī. Ego Dominus.

13 Nōn faciēs calumniam proximō tuō nec spoliābis eum. Nōn **morābitur** mercēs mercennāriī apud tē usque **manē**.

14 Nōn maledīcēs surdō nec **cōram** caecō pōnēs offendiculum; sed timēbis Deum tuum. Ego Dominus.

15 Nōn faciētis, quod inīquum **est** in iūdiciō. Nōn cōnsīderēs **persōnam** **pauperis** nec honōrēs vultum **potentīs**. **Iūstē** iūdicā proximō tuō.

16 Nōn **eris** crīminātor et susurrō in **populō** tuō. Nōn stābis contrā sanguinem proximī tuī. Ego Dominus.

17 Nē **ōderīs** frātrem tuum in **corde** tuō; argue eum, nē habeās super illō peccātum.

18 Nōn quaerēs ultiōnem nec **īrāsceris** cīvibus tuīs. Dīligēs proximum tuum sīcut tēipsum. Ego Dominus.

19 **Lēgēs** meās **cūstōdīte**.

Iūmenta **tua** nōn faciēs coīre cum alterīus **generis** animantibus. Agrum tuum nōn **sērēs** dīversō sēmine. Veste, quae ex duōbus **texta** **est**, nōn **induerīs**.

20 Homō, sī dormierit cum muliere coitū sēminis, quae sit **ancilla** **dēstināta** **virō** et tamen pretiō nōn **redēmpta** nec lībertāte **dōnātā**, vāpulābunt ambō et nōn morientur, quia nōn fuit **lībera**.

21 Et in sacrificium suum prō dēlictō offeret Dominō ad ōstium tabernāculī **conventūs** arietem;

22 expiābitque eum sacerdōs ariete ā peccātō eius **cōram** Dominō, et dīmittētur **eī** peccātum, quod peccāvit.

23 Quandō ingressī **fuerītis** terram et **plantāveritis** **omnimoda** ligna **pōmifera**, nōn auferētis **praepūtia** eōrum, id **est** pōma, quae germinant; **tribus** annīs erunt vōbīs **immundā** ut **praepūtiā**, nec **edētis** ex eīs.

24 Quārtō annō **omnīs** **frūctūs** eōrum sānctificābitur **laudābilis** Dominō.

25 Quīntō autem annō comedētis **frūctūs** eōrum, ut augeātur vōbīs **prōventūs** eōrum. Ego Dominus Deus vester.

26 Nōn comedētis cum sanguine.

Nōn augurābiminī nec observābitis ōmina.

27 Neque in rotundum attondēbitis marginem comae nec truncābis barbam.

28 Et super mortuō nōn **incīdētis** carnem vestram neque figūrās aliquās in cute **incīdētis** vōbīs. Ego Dominus.

29 Nē polluās et prōstituās fīliam tuam, nē contāminētur **terra** et impleātur piāculō.

30 Sabbata **mea** **cūstōdīte** et sānctuārium meum metuite. Ego Dominus.

31 Nōn dēclīnētis ad pȳthōnēs nec ab hariolīs aliquid scīscitēminī, ut polluāminī per eōs. Ego Dominus Deus vester.

32 **Coram** **cānō** **capite** cōnsurge et **honōrā** **persōnam** **senis**; et timē Deum tuum. Ego Dominus.

33 Sī habitāverit tēcum **advenā** in **terrā** **vestrā**, nōn opprimētis eum;

34 sed sit inter vōs quasi **indigena**, et dīligēs eum sīcut tēipsum: fuistis enim et vōs advenae in **terrā** Aegyptī. Ego Dominus Deus vester.

35 Nōlīte facere inīquum aliquid in iūdiciō, in **rēgulā**, in pondere, in **mēnsūrā**. 36 **Statēra** **iūsta**, **aequa** **pondera**, iūstum ephī aequumque **hīn** sint vōbīs. Ego Dominus Deus vester, quī ēdūxī vōs dē **terrā** Aegyptī.

37 **Cūstōdīte** omnia **praecepta** **mea** et **ūniversa** iūdicia et facite **ea**. Ego Dominus ”.

20

1 **Locūtus**que **est** Dominus ad Moysēn dīcēns:

2 “ Haec **loqueris** fīliīs Isrāēl: Homō dē fīliīs Isrāēl et dē advenīs, quī habitant in Isrāēl, sī dederit dē sēmine suō īdōlō Moloch, morte moriātur: **populus** terrae lapidābit eum.

3 Et ego pōnam faciem meam contrā illum; **succīdam**que eum dē **mediō** **populī** **suī**, eō quod dederit dē sēmine suō Moloch et contāmināverit sānctuārium meum ac polluerit **nōmen** sānctum meum.

4 Quod sī clauserit **populus** terrae oculōs suōs, nē videat hominem illum, quī dederit dē sēmine suō Moloch, nec voluerit eum **occīdere**,

5 pōnam ego faciem meam super hominem illum et cognātiōnem eius **succīdam**que et ipsum et omnēs, quī cōnsēnsērunt **eī**, ut fornicārentur cum Moloch, dē **mediō** **populī** **suī**.

6 **Anima**, quae dēclīnāverit ad pȳthōnēs et hariolōs et **fornicāta** fuerit cum eīs, pōnam faciem meam contrā eam et interficiam illam dē **mediō** **populī** **suī**.

7 Sānctificāminī et **ēstote** sānctī, quia ego Dominus Deus vester.

8 **Cūstōdīte** **praecepta** **mea** et facite **ea**. Ego Dominus, quī sānctificō vōs.

9 Quī maledīxerit patrī suō et mātrī, morte moriātur; quī patrī mātrīque maledīxit, sanguis eius sit super eum.

10 Sī moechātus **quis** fuerit cum uxōre alterīus et adulterium perpetrārit cum coniuge proximī **suī**, morte moriantur et moechus et **adultera**.

11 Quī dormierit cum **novercā** **suā** et revēlāverit ignōminiam patris **suī**, morte moriantur ambō: sanguis eōrum sit super eōs.

12 Sī **quis** dormierit cum nurū **suā**, uterque moriātur, quia scelus operātī sunt: sanguis eōrum sit super eōs.

13 Quī dormierit cum masculō coitū fēmineō, uterque operātus **est** nefās, morte moriantur: sit sanguis eōrum super eōs.

14 Quī suprā uxōrem fīliam dūxerit mātrem eius, scelus operātus **est**: vīvus ārdēbit cum eīs, nec permanēbit tantum nefās in **mediō** vestrī.

15 Quī cum iūmentō et pecore coierit, morte moriātur; **pecūs** **quoque** **occīdite**.

16 Mulier, quae succubuerit cuilibet iūmentō, simul interficiēs illam cum eō, morte moriantur: sanguis eōrum sit super eōs.

17 Quī accēperit sorōrem suam fīliam patris **suī** vel fīliam mātris suae et vīderit turpitūdinem eius, **illa**que cōnspexerit frātris ignōminiam, **nefāria** rēs **est**; **occīdentur** in cōnspectū **populī** **suī**, eō quod turpitūdinem sorōris suae revēlāverit, portābit inīquitātem suam.

18 Quī coierit cum muliere in flūxū mēnstruō et revēlāverit turpitūdinem eius ­ fontem eius nūdāvit, **ipsa**que aperuit fontem sanguinis **suī** ­ interficientur ambō dē **mediō** **populī** **suī**.

19 Turpitūdinem māterterae et amitae tuae nōn discooperiēs; quī **hoc** fēcerit, ignōminiam **carnis** suae nūdāvit; portābunt ambō inīquitātem suam.

20 Quī coierit cum uxōre patruī vel avunculī **suī** et revēlāverit ignōminiam cognātiōnis suae, portābunt ambō peccātum suum: absque **līberīs** morientur.

21 Quī dūxerit uxōrem frātris **suī**, **immunditia** **est**, turpitūdinem frātris **suī** revēlāvit: absque **līberīs** erunt.

22 **Cūstōdīte** omnēs **lēgēs** meās atque omnia iūdicia et facite **ea**, nē et vōs ēvomat **terra**, quam intrātūrī **estis** et habitātūrī.

23 Nōlīte ambulāre in lēgitimīs nātiōnum, quās ego expulsūrus sum ante vōs. Omnia enim haec fēcērunt, et abōminātus sum eās

24 **locūtus**que sum vōbīs: Vōs possidēbitis terram eōrum, et ego dabō eam vōbīs in hērēditātem, terram fluentem **lacte** et melle. Ego Dominus Deus vester, quī sēparāvī vōs ā cēterīs **populīs**.

25 **Sēparāte** ergō et vōs iūmentum mundum ab immundō et avem immundam ā **munda**, nē polluātis animās vestrās in pecore et in avibus et cūnctīs, quae moventur in **terrā**, et quae vōbīs sēparāvī tamquam **immunda**.

26 Eritis mihi sānctī, quia sānctus sum ego Dominus et sēparāvī vōs ā cēterīs **populīs**, ut **essētis** meī.

27 Vir sīve mulier, in quibus pȳthōnicus vel dīvīnātiōnis fuerit **spīritus**, morte moriantur; lapidibus obruent eōs: sanguis eōrum sit super illōs ”.

21

1 Dīxit **quoque** Dominus ad Moysēn: “ **Loquēre** ad sacerdōtēs fīliōs Aarōn et **dīcēs** eīs: Nē contāminētur sacerdōs in mortibus cīvium suōrum,

2 **nisi** tantum in cōnsanguineīs propinquīs, id **est** super mātre et patre et fīliō ac **fīliā**, frātre **quoque**

3 et sorōre virgine **propinqua**, quae nōn **est** **nūpta** **virō**; in **ipsā** contāminābitur.

4 Nōn contāminābitur ut marītus in cognātīs **suīs**, nē prōfānētur.

5 Nōn rādent caput nec barbam neque in carne **suā** facient incīsūrās.

6 Sānctī erunt Deō suō et nōn polluent **nōmen** eius: **incēnsa** enim Dominī et pānem Deī **suī** offerunt et ideō sānctī erunt.

7 Scortum et oppressam nōn dūcent uxōrem nec eam, quae **repudiāta** **est** ā marītō, quia cōnsecrātus **est** Deō suō.

8 Et sānctificābis eum, quia pānem Deī **suī** offert. Sit ergō sānctus tibi, quia ego sānctus sum, Dominus, quī sānctificō vōs.

9 **Sacerdōtis** **fīlia**, sī prōfānāverit sē stuprō, prōfānat **nōmen** patris **suī**; flammīs exūrētur.

10 Sacerdōs maximus inter frātrēs suōs, super cuius caput fūsum **est** ūnctiōnis oleum, et cuius **manūs** in sacerdōtiō cōnsecrātae sunt, **vestītus**que **est** sānctīs vestibus, **comam** suam nōn excutiet, vestīmenta nōn scindet

11 et ad omnem mortuum nōn ingrediētur omnīnō; super patre **quoque** suō et mātre nōn contāminābitur.

12 Nec ēgrediētur dē sānctuāriō, nē polluat sānctuārium Dominī, quia cōnsecrātus **est** oleō ūnctiōnis Deī **suī**. Ego Dominus.

13 Virginem dūcet uxōrem;

14 viduam et repudiātam et oppressam atque meretrīcem nōn accipiet, sed virginem dē cognātīs **suīs** dūcet uxōrem.

15 Nē prōfānet stirpem suam inter cognātōs suōs, quia ego Dominus, quī sānctificō eum ”.

16 **Locūtus**que **est** Dominus ad Moysēn dīcēns:

17 “ **Loquēre** ad Aarōn: Homō dē sēmine tuō in generātiōnibus **suīs**, quī habuerit maculam, nōn accēdet, ut offerat pānem Deī **suī**;

18 quia quīcumque habuerit maculam, nōn accēdet: sī caecus fuerit vel claudus, sī mutilō nāsō vel **dēfōrmis**,

19 sī frāctō **pede** vel manū,

20 sī gibbus, sī pusillus, sī albūginem habēns in oculō, sī **iūgem** scabiem, sī impetīginem in corpore vel contrītōs testiculōs.

21 **Omnis**, quī habuerit maculam dē sēmine Aarōn **sacerdōtis**, nōn accēdet offerre **incēnsa** Dominī nec pānem Deī **suī**.

22 Vēscētur tamen pāne Deī **suī** dē sānctissimīs et dē sānctīs.

23 Sed ad vēlum nōn ingrediātur nec accēdat ad altāre, quia maculam habet et contāmināre nōn dēbet sānctuāria **mea**, quia ego Dominus, quī sānctificō **ea** ”.

24 **Locūtus** **est** ergō Moysēs ad Aarōn et fīliōs eius et ad omnem Isrāēl.

22

1 **Locūtus** **quoque** **est** Dominus ad Moysēn dīcēns:

2 “ **Loquēre** ad Aarōn et ad fīliōs eius, ut caveant ab hīs, quae **cōnsecrāta** sunt fīliōrum Isrāēl, et nōn contāminent **nōmen** sānctum meum, quae ipsī offerunt mihi. Ego Dominus.

3 Dīc ad eōs prō posterīs vestrīs: **Omnis** homō, quī accesserit dē omnī stirpe **vestra** ad **sānctā**, quae cōnsecrāvērunt fīliī Isrāēl Dominō, in **immunditiā** **suā**, perībit **cōram** mē. Ego Dominus.

4 Homō dē sēmine Aarōn, quī fuerit leprōsus aut patiēns flūxum, nōn vēscētur dē hīs, quae **sānctificāta** sunt, dōnec sānētur. Quī tetigerit omne, quod immundum **est** ex mor tuō, vel vir, ex quō ēgreditur sēmen,

5 et quī tangit rēptile, quō polluitur, vel hominem, quō polluitur quālibet **immunditiā** illīus,

6 immundus erit usque ad vesperum et nōn vēscētur hīs, quae **sānctificāta** sunt; sed cum lāverit carnem suam **aqua**,

7 et occubuerit sōl, tunc mundātus vēscētur dē **sānctificātis**, quia cibus illīus **est**.

8 Morticīnum et dīlacerātum ā **bēstiā** nōn comedent, nec polluentur in eīs. Ego Dominus.

9 Cūstōdient praeceptum meum, ut nōn habeant super illō peccātum et proptereā moriantur, cum polluerint illud; ego Dominus, quī sānctificō eōs.

10 **Omnis** **aliēnigena** nōn comedet dē **sānctificātis**, inquilīnus **sacerdōtis** et mercennārius nōn vēscentur ex eīs.

11 Quem autem sacerdōs ēmerit, et quī vernāculus **domus** eius fuerit, hī comedent ex eīs.

12 Sī **fīlia** **sacerdōtis** cuilibet ex **populō** **nūpta** fuerit, dē mūneribus, quae **sānctificāta** sunt, nōn vēscētur;

13 sīn autem **vidua** vel **repudiāta** et absque **līberīs** reversā fuerit ad domum patris **suī**, sīcut **puella** cōnsuēverat, alētur cibō patris **suī**. **Omnis** **aliēnigena** comedendī ex eō nōn habet potestātem.

14 Quī comēderit dē **sānctificātīs** per ignōrantiam, addet quīntam partem cum eō, quod **comēdit**, et dabit sacerdōtī sānctificātum.

15 Nec contāminābunt **sānctificāta** fīliōrum Isrāēl, quae tamquam mūnus offerunt Dominō,

16 nē indūcant super eōs inīquitātem dēlictī, cum illī **sānctificāta** **suā** comēderint. Ego Dominus, quī sānctificō ”.

17 **Locūtus** **est** Dominus ad Moysēn dīcēns:

18 “ **Loquēre** ad Aarōn et fīliōs eius et ad omnēs fīliōs Isrāēl **dīcēs**que ad eōs: Homō dē domō Isrāēl et dē advenīs, quī habitant apud vōs, quī obtulerit oblātiōnem suam vel **vōta** solvēns vel sponte offerēns, quidquid illud obtulerit in holocaustum Dominō,

19 in benēplacitum prō vōbīs offerātur masculus immaculātus ex bōbus et ex ovibus et ex caprīs;

20 sī maculam habuerit, nōn offerētis, quia nōn erit vōbīs acceptābile.

21 Homō, quī obtulerit victimam pācificōrum Dominō, vel **vōta** solvēns vel sponte offerēns tam dē bōbus quam dē ovibus immaculātum offeret, ut acceptābile sit; **omnis** **macula** nōn erit in eō.

22 Sī caecum fuerit, sī frāctum, sī mutilum, sī verrūcam habēns aut scabiem vel impetīginem, nōn offerētis **eā** Dominō nec in incēnsum dabitis ex eīs super altāre Dominō.

23 Bovem et ovem dēfōrmem et dēbilem **voluntāriē** offerre **potes**; vōtum autem ex hīs solvī nōn potest.

24 Omne animal, quod vel contrītīs vel tūsīs vel sectīs ablātīsque testiculīs **est**, nōn offerētis Dominō, et in **terrā** **vestrā** **hoc** omnīnō nē faciātis.

25 Dē manū aliēnigenae nōn offerētis cibum Deī vestrī ex omnibus hīs animālibus, quia **corrupta** et **maculāta** sunt omnia; nōn erunt in benēplacitum prō vōbīs ”.

26 **Locūtus**que **est** Dominus ad Moysēn dīcēns:

27 “ Bōs, **ovis** et **capra**, cum **genita** fuerint, septem diēbus erunt sub ūbere mātris suae; **diē** autem octāvō et deinceps erunt acceptābile mūnus incēnsī Dominō.

28 Sīve **illa** bōs sīve **ovis** nōn immolābuntur **ūnā** **diē** cum fētibus **suīs**.

29 Sī **sacrificāveritis** hostiam prō grātiārum āctiōne Dominō, sacrificābitis, ut possit **esse** **plācābilis**.

30 Eōdem **diē** comedētis eam; nōn remanēbit quidquam in **māne** alterīus diēī. Ego Dominus.

31 **Cūstōdīte** **mandāta** **mea** et facite **ea**. Ego Dominus.

32 Nē polluātis **nōmen** meum sānctum, ut sānctificer in **mediō** fīliōrum Isrāēl. Ego Dominus, quī sānctificō vōs

33 et ēdūxī dē **terrā** Aegyptī, ut essem vōbīs in Deum. Ego Dominus ”.

23

1 **Locūtus** **est** Dominus ad Moysēn dīcēns:

2 “ **Loquēre** fīliīs Isrāēl et **dīcēs** ad eōs: Hae sunt fēriae Dominī, quās vocābitis **conventūs** sānctōs; hae sunt fēriae meae.

3 Sex diēbus faciētis opus; diēs septimus sabbatum requiēī **est**, **conventus** sānctus; omne opus nōn faciētis; sabbatum **est** Dominō in cūnctīs habitātiōnibus vestrīs.

4 Hae sunt ergō fēriae Dominī, **conventūs** sānctī, quās celebrāre dēbētis temporibus **suīs**.

5 **Mēnse** prīmō, **quārta** **decima** **diē** **mēnsis**, ad vesperum **Pascha** Dominī **est**.

6 Et **quīntā** **decima** **diē** **mēnsis** huius sollemnitās Azȳmōrum Dominī **est**. Septem diēbus **azȳma** comedētis.

7 **Dīē** prīmō erit vōbīs **conventus** sānctus; omne opus servīle nōn faciētis in eō,

8 sed offerētis incēnsum Dominō septem diēbus. **Diē** autem septimō erit **conventus** sānctus, nūllumque servīle opus faciētis in eō ”.

9 **Locūtus**que **est** Dominus ad Moysēn dīcēns:

10 “ **Loquēre** fīliīs Isrāēl et **dīcēs** ad eōs: Cum ingressī **fuerītis** terram, quam ego dabō vōbīs, et **messueritis** segetem, ferētis manipulum spīcārum prīmitiās **messis** vestrae ad sacerdōtem,

11 quī ēlevābit fasciculum **cōram** Dominō, ut acceptābile sit prō vōbīs; alterō **diē** sabbatī sānctificābit illum.

12 Atque in eōdem **diē**, quō manipulum cōnsecrābitis, faciētis agnum immaculātum anniculum in holocaustum Dominō,

13 et oblātiōnem cum eō duās decimās similae cōnspersae oleō in incēnsum Dominō odōremque suāvissimum et lībāmentum eius vīnī quārtam partem **hīn**.

14 Pānem et grāna **tosta** farrem recentem nōn comedētis ex segete usque ad diem, **quā** offerētis ex **ea** mūnus Deō vestrō. Praeceptum **est** sempiternum generātiōnibus vestrīs in cūnctīs habitāculīs vestrīs.

15 Numerābitis vōbīs ab alterō **diē** sabbatī, in quō obtulistis manipulum ēlātiōnis, septem **hebdomadās** plēnās

16 usque ad alteram diem explētiōnis hebdomadae septimae, id **est** quīnquāgintā diēs; et sīc offerētis oblātiōnem novam Dominō

17 ex habitāculīs vestrīs pānēs ēlātiōnis duōs dē duābus decimīs similae fermentātae, quōs coquētis in prīmitiās Dominō;

18 offerētisque cum pānibus septem **agnōs** immaculātōs anniculōs et vitulum dē armentō ūnum et arietēs duōs, et erunt holocaustum Dominō cum oblātiōne similae et lībāmentīs **suīs** in odōrem suāvissimum Dominō.

19 Faciētis et hircum in sacrificium prō peccātō duōsque **agnōs** anniculōs, hostiās pācificōrum.

20 Cumque ēlevāverit eōs sacerdōs cum pānibus prīmitiārum **cōram** Dominō, cum duōbus agnīs sānctum erunt Dominō in ūsum **sacerdōtis**.

21 Et vocābitis **hoc** ipsō **diē** conventum, **conventus** sānctus erit vōbīs; omne opus servīle nōn faciētis in eō. Lēgitimum sempiternum erit in cūnctīs habitāculīs generātiōnibus vestrīs.

22 Cum autem **mētātis** segetem terrae vestrae, nōn secābis eam usque ad ōram agrī nec remanentēs spīcās colligēs, sed pauperibus et peregrīnīs dīmittēs eās. Ego Dominus Deus vester ”.

23 **Locūtus**que **est** Dominus ad Moysēn dīcēns:

24 “ **Loquēre** fīliīs Isrāēl: **Mēnsē** septimō, **prīmā** **diē** **mēnsis**, erit vōbīs requiēs, memoriāle, clangentibus tubīs, **conventus** sānctus.

25 Omne opus servīle nōn faciētis in eō et offerētis incēnsum Dominō ”.

26 **Locūtus**que **est** Dominus ad Moysēn dīcēns:

27 “ Attamen decimō **diē** **mēnsis** huius septimī diēs Expiātiōnum **est**, **conventus** sānctus erit vōbīs; afflīgētisque animās vestrās in eō et offerētis incēnsum Dominō.

28 Omne opus nōn faciētis in tempore diēī huius, quia diēs expiātiōnum **est** in expiātiōnem vestram **cōram** Dominō Deō vestrō.

29 **Omnis** **anima**, quae afflīctā nōn fuerit **diē** **hoc**, perībit dē **populīs** **suīs**;

30 et,quae **operis** quippiam fēcerit **diē** hāc, dēlēbō eam dē **populō** suō.

31 Nihil ergō **operis** faciētis in eō: lēgitimum sempiternum erit vestrīs generātiōnibus in cūnctīs habitātiōnibus vestrīs.

32 Sabbatum requiētiōnis **est** vōbīs, et afflīgētis animās vestrās; **diē** nōnō **mēnsis** ā vesperō usque ad vesperum servābitis sabbatum vestrum ”.

33 Et **locūtus** **est** Dominus ad Moysēn dīcēns:

34 “ **Loquēre** fīliīs Isrāēl: Quīntō decimō **diē** **mēnsis** huius septimī erit fēstum Tabernāculōrum septem diēbus Dominō.

35 **Dīē** prīmō **conventus** sānctus, omne opus servīle nōn faciētis in eō;

36 septem diēbus offerētis incēnsum Dominō. **Diē** octāvō **conventus** sānctus erit vōbīs et offerētis incēnsum Dominō; **est** enim **coetūs**: omne opus servīle nōn faciētis.

37 Hae sunt fēriae Dominī, quās vocābitis **conventūs** sānctōs, offerētisque in eīs incēnsum Dominō, holocausta et oblātiōnēs similae, sacrificia et lībāmenta iuxtā rītum ūnīuscuiusque diēī;

38 praeter sabbata Dominī **dōna**que **vestra** et omnia, quae offerētis ex **vōtō** vel quae sponte tribuētis Dominō.

39 Sed quīntō decimō **diē** **mēnsis** septimī, quandō **congregāveritis** omnēs **frūctūs** terrae, celebrābitis fēstum Dominī septem diēbus; **diē** prīmō et **diē** octāvō erit requiēs.

40 Sūmētisque vōbīs **diē** prīmō **frūctūs** arboris pulcherrimōs spatulāsque palmārum et rāmōs lignī dēnsārum frondium et salicēs dē torrente et laetābiminī **cōram** Dominō Deō vestrō.

41 Celebrābitisque sollemnitātem eius septem diēbus per annum: lēgitimum sempiternum erit generātiōnibus vestrīs. **Mēnsē** septimō fēstum celebrābitis

42 et habitābitis in umbrāculīs septem diēbus; **omnis**, quī dē genere **est** Isrāēl, manēbit in tabernāculīs,

43 ut discant posterī vestrī quod in tabernāculīs habitāre fēcerim fīliōs Isrāēl, cum ēdūcerem eōs dē **terrā** Aegyptī. Ego Dominus Deus vester ”.

44 **Locūtus**que **est** Moysēs super sollemnitātibus Dominī ad fīliōs Isrāēl.

24

1 Et **locūtus** **est** Dominus ad Moysēn dīcēns:

2 “ Praecipe fīliīs Isrāēl, ut afferant tibi oleum dē olīvīs pūrissimum ac lūcidum ad concinnandās lucernās candēlābrī iūgiter.

3 Extrā vēlum testimōniī in tabernāculō **conventus** parābit illud Aarōn ā vespere usque ad **māne** **cōram** Dominō iūgiter, rītū perpetuō in generātiōnibus vestrīs.

4 Super candēlābrō mundissimō parābit lucernās semper in cōnspectū Dominī.

5 Accipiēs **quoque** similam et coquēs ex **eā** duodecim pānēs, quī singulī habēbunt duās decimās,

6 quōrum sēnōs altrīnsecus super mēnsam pūrissimam **cōram** Dominō statuēs.

7 Et pōnēs super ambās struēs tūs lūcidissimum, ut sit **pānis** in memoriāle, incēnsum Dominō.

8 Per **singula** sabbata mūtābuntur **cōram** Dominō susceptī ā fīliīs Isrāēl; foedus sempiternum.

9 Eruntque Aarōn et fīliōrum eius, ut comedant eōs in locō sānctō, quia sānctum sānctōrum **est** **eī** dē incēnsīs Dominī; iūre perpetuō ”.

10 Ecce autem **ēgressus** fīlius mulieris **Isrāēlītis**, quem pepererat dē **virō** Aegyptiō inter fīliōs Isrāēl, iūrgātus **est** in castrīs cum **virō** Israelita.

11 Cumque blasphēmāsset **nōmen** et maledīxisset **eī**, adductus **est** ad Moysēn; vocābātur autem māter eius Salomith **fīliā** Dabrī dē tribū **Dān**.

12 Mīsēruntque eum in cūstōdiam, dōnec nōssent quid iubēret Dominus.

13 Quī **locūtus** **est** ad Moysēn dīcēns:

14 “ Ēdūc blasphēmum extrā **castra**, et pōnant omnēs, quī audiērunt, **manūs** suās super caput eius, et lapidet eum **coetus** ūniversus.

15 Et ad fīliōs Isrāēl **loqueris**:

Homō, quī maledīxerit Deō suō, portābit peccātum suum;

16 et, quī blasphēmāverit **nōmen** Dominī, morte moriātur: lapidibus opprimet eum **omnīs** **coetūs**, sīve ille peregrīnus sīve **cīvis** fuerit. Quī blasphēmāverit **nōmen** Dominī, morte moriātur.

17 Quī percusserit et **occīderit** hominem, morte moriātur.

18 Quī percusserit animal, reddet vicārium, id **est** animam prō **animā**.

19 Quī irrogāverit maculam cuilibet cīvium suōrum, sīcut fēcit, sīc fīet **eī**:

20 frāctūram prō **frāctūrā**, oculum prō oculō, dentem prō dente restituet; quālem īnflīxerit maculam, tālem sustinēre cōgētur.

21 Quī percusserit iūmentum, reddet aliud. Quī percusserit hominem, moriētur.

22 Aequum iūdicium sit inter vōs, sīve peregrīnus sīve **cīvis** peccāverit; quia ego sum Dominus Deus vester ”.

23 **Locūtus**que **est** Moysēs ad fīliōs Isrāēl, et ēdūxērunt eum, quī blasphēmāverat, extrā **castra**, ac lapidibus oppressērunt. Fēcēruntque fīliī Isrāēl, sīcut praecēperat Dominus Moȳsī.

25

1 **Locūtus**que **est** Dominus ad Moysēn in monte Sināī dīcēns:

2 “ **Loquēre** fīliīs Isrāēl et **dīcēs** ad eōs: Quandō ingressī **fuerītis** terram, quam ego dabō vōbīs, sabbatīzet **terrā** sabbatum Dominō.

3 Sex annīs **sērēs** agrum tuum et sex annīs putābis vīneam tuam colligēsque **frūctūs** eius;

4 septimō autem annō, sabbatum requiētiōnis erit terrae, sabbatum Dominō: agrum tuum nōn **sērēs** et vīneam tuam nōn putābis.

5 Quae sponte gignit humus, nōn **mētēs** et ūvās vīneae tuae nōn putātae nōn colligēs quasi vīndēmiam; annus enim requiētiōnis erit terrae.

6 Et erit sabbatum terrae vōbīs in cibum: tibi et servō tuō, ancillae et mercennāriō tuō et advenīs, quī peregrīnantur apud tē,

7 iūmentīs tuīs et animālibus, quae in **terrā** **tuā** sunt, omnia, quae nāscuntur, praebēbunt cibum.

8 Numerābis **quoque** tibi septem **hebdomadās** annōrum, id **est** septem septiēs, quae simul faciunt annōs quadrāgintā novem;

9 et clangēs **būcina** **mēnse** septimō, **decima** **diē** **mēnsis** expiātiōnis **diē** clangētis **tubā** in **ūniversā** **terrā** **vestra**.

10 Sānctificābitisque annum quīnquāgēsimum et vocābitis remissiōnem in **terrā** cūnctīs habitātōribus eius: ipse **est** enim iobeleus. Revertēminī ūnusquisque ad possessiōnem suam, et ūnusquisque rediet ad familiam **prīstinam**.

11 Iobeleus erit vōbīs quīnquāgēsimus annus. Nōn **serētis** neque **metētis** sponte in agrō **nāscentia** neque vīneās nōn putātās vīndēmiābitis

12 ob sānctificātiōnem iobelēī; sed dē agrō statim ablātās comedētis frūgēs.

13 **Hōc** annō iobelei rediet ūnusquisque vestrum ad possessiōnem suam.

14 Quandō vēndēs quippiam cīvī tuō vel emēs ab eō, nē contrīstet ūnusquisque frātrem suum; sed iuxtā numerum annōrum post iobeleum emēs ab eō,

15 et iuxtā supputātiōnem annōrum frūgum vēndet tibi.

16 Quantō plūrēs annī remānserint post iobeleum, tantō crēscet et pretium; et quantō minus temporis **numerāverīs**, tantō minōris et ēmptiō cōnstābit: tempus enim frūgum vēndet tibi.

17 Nōlīte **afflīgere** contribūlēs vestrōs, sed timeās Deum tuum, quia ego Dominus Deus vester.

18 Facite **praecepta** **mea** et iūdicia, **cūstōdīte** et **implēte** **ea**, ut habitāre possītis in **terrā** absque ūllō pavōre,

19 et gignat vōbīs humus **frūctūs** suōs, quibus vēscāminī usque ad saturitātem, et habitābitis super terram, **nūllius** impetum formīdantēs.

20 Quod sī **dīxerītis**: "Quid comedēmus annō septimō, sī nōn **seruerimus** neque **collēgerīmus** frūgēs nostrās?".

21 Dabō benedictiōnem meam vōbīs annō sextō, et faciet **frūctūs** trium annōrum,

22 **serētis**que annō octāvō et comedētis veterēs frūgēs usque ad nōnum annum; dōnec **nova** nāscantur, **edētis** **vetera**.

23 **Terra** **quoque** nōn veniet in perpetuum, quia **mea** **est**, et vōs advenae et colōnī meī **estis**.

24 Unde **cūncta** **regiō** possessiōnis vestrae sub redēmptiōnis condiciōne ā vōbīs vēndētur.

25 Sī attenuātus frāter tuus vēndiderit partem possessiōnis suae, veniet ut **redēmptor** propinquus eius, et redimet, quod ille vēndiderat.

26 Sīn autem nōn habuerit redēmptōrem et ipse pretium ad redimendum potuerit invenīre,

27 computābuntur **frūctūs** ex eō tempore, quō vēndidit; et, quod reliquum **est**, reddet ēmptōrī sīcque recipiet possessiōnem suam.

28 Quod sī nōn invēnerit **manūs** eius, ut reddat pretium, habēbit ēmptor, quod ēmerat, usque ad annum iobeleum. In ipsō enim **omnis** vēnditiō rediet ad dominum et ad possessōrem **prīstinum**.

29 Quī vēndiderit domum intrā **urbis** mūrōs, habēbit licentiam redimendī, dōnec ūnus impleātur annus.

30 Sī nōn redēmerit, et annī circulus fuerit ēvolūtus, ēmptor possidēbit eam et posterī eius in perpetuum; et redimī nōn poterit, etiam in iobelēō.

31 Sīn autem in **vīllā** fuerit **domus**, quae mūrōs nōn habet, agrōrum iūre vēndētur: potest redimī et in iobelēō revertētur ad dominum.

32 Aedēs Lēvītārum, quae in urbibus possessiōnis eōrum sunt, semper possunt ab eīs redimī.

33 Sī autem **quis** redēmerit ā **Lēvītīs**, **domus** et urbs in iobelēō revertentur ad dominōs; quia **domus** urbium lēvīticārum prō possessiōnibus eōrum sunt inter fīliōs Isrāēl.

34 **Suburbāna** autem **pāscua** eōrum nōn venient, quia possessiō **sempiterna** **est** eīs.

35 Sī attenuātus fuerit frāter tuus, et **īnfirma** **manus** eius apud tē, suscipiēs eum quasi advenam et peregrīnum, et vīvet tēcum.

36 Nē accipiās ūsūrās ab eō nec amplius quam dedistī: timē Deum tuum, ut **vīvere** possit frāter tuus apud tē.

37 Pecūniam tuam nōn dabis **eī** ad ūsūram nec plūs aequō exigēs prō cibō tuō.

38 Ego Dominus Deus vester, quī ēdūxī vōs dē **terrā** Aegyptī, ut darem vōbīs terram Chanaan et essem vester Deus.

39 Sī paupertāte compulsus vēndiderit sē tibi frāter tuus, nōn eum opprimēs servitūte servōrum,

40 sed quasi mercennārius et colōnus erit tēcum. Usque ad annum iobeleum operābitur apud tē

41 et posteā ēgrediētur cum **līberīs** **suīs** et revertētur ad cognātiōnem suam et ad possessiōnem patrum suōrum.

42 Meī enim servī sunt, et ego ēdūxī eōs dē **terrā** Aegyptī: nōn venient condiciōne servōrum;

43 nē afflīgās eum per pō tentiam, sed metuitō Deum tuum.

44 Servus et **ancilla** sint tibi dē nātiōnibus, quae in circuitū vestrō sunt; dē illīs **emētis** servum et ancillam.

45 Dē fīliīs **quoque** advenārum, quī peregrīnantur apud vōs, **emētis** et dē cognātiōne eōrum, quae **est** apud vōs et quam genuerint in **terrā** **vestrā**, hōs habēbitis in possessiōnem

46 et hērēditāriō iūre trānsmittētis ad posterōs ac possidēbitis in aeternum ut servōs; frātrēs autem vestrōs fīliōs Isrāēl nē opprimātis cum **potentiā**.

47 Sī invaluerit apud vōs **manus** advenae atque peregrīnī, et attenuātus frāter tuus vēndiderit sē **eī** aut cuīquam dē stirpe eius,

48 post vēnditiōnem potest redimī. Ūnus ex frātribus **suīs** redimet eum

49 et patruus et **patruēlis** et cōnsanguineus et **affīnis**. Sīn autem et ipse potuerit, redimat sē,

50 **supputātīs** dumtaxat cum ēmptōre annīs ā tempore vēnditiōnis suae usque ad annum iobeleum, et **pecūniā**, **quā** vēnditus fuerat, iuxtā annōrum numerum et ratiōnem mercennāriī **supputāta**.

51 Sī plūrēs fuerint annī, quī **remanent** usque ad iobeleum, secundum hōs reddet et pretium redēmptiōnis dē **pecūniā** ēmptiōnis;

52 sī paucī, pōnet ratiōnem cum eō; iuxtā annōrum numerum reddet ēmptōrī, quod reliquum **est** annōrum,

53 quibus ante servīvit, mercēdibus mercennāriī **imputātis**. Nōn afflīget eum violenter in cōnspectū tuō.

54 Quod sī per haec redimī nōn potuerit, annō iobelēō ēgrediētur cum **līberīs** **suīs**:

55 meī sunt enim servī fīliī Isrāēl, quōs ēdūxī dē **terrā** Aegyptī. Ego Dominus Deus vester ”.

26

1 “ Nōn faciētis vōbīs īdōlum et sculptile nec lapidem ērigētis nec imāginem sculptam in **petrā** pōnētis in **terrā** **vestrā**, ut adōrētis eam. Ego enim sum Dominus Deus vester.

2 **Cūstōdīte** sabbata **mea** et pavēte sānctuārium meum. Ego Dominus.

3 Sī in praeceptīs meīs **ambulāverītis** et **mandāta** **mea** **cūstōdieritis** et **fēcerītis** **ea**,

4 dabō vōbīs pluviās temporibus **suīs**, et **terra** gignet germen suum, et pōmīs arborēs replēbuntur.

5 Apprehendet messium **trītūra** vīndēmiam, et **vīndēmia** occupābit sēmentem; et comedētis pānem vestrum in saturitātem et absque pavōre habitābitis in **terrā** **vestrā**.

6 Dabō pācem in fīnibus vestrīs, dormiētis, et nōn erit quī exterreat. Auferam **malās** bēstiās, et gladius nōn trānsībit per terminōs vestrōs.

7 Persequēminī inimīcōs vestrōs, et corruent **cōram** vōbīs gladiō.

8 Persequentur quīnque dē vestrīs centum aliēnōs, et centum ex vōbīs decem **mīlia**; cadent inimīcī vestrī in cōnspectū vestrō gladiō.

9 Respiciam vōs et **crēscere** faciam; multiplicābiminī, et firmābō **pactum** meum vōbīscum.

10 Comedētis **vetusta** **congregāta** priōrum messium; et **veterā**, novīs supervenientibus, prōiciētis.

11 Pōnam habitāculum meum in **mediō** vestrī, et nōn abōminābitur vōs **anima** **mea**.

12 Ambulābō inter vōs et **erō** vester Deus, vōsque eritis **populus** meus.

13 Ego Dominus Deus vester, quī ēdūxī vōs dē **terrā** Aegyptiōrum, nē servīrētis eīs, et quī cōnfrēgī vectēs **iugī** vestrī, ut incēderētis ērēctī.

14 Quod sī nōn **audierītis** mē nec **fēcerītis** omnia **mandāta** haec,

15 sī **sprēverītis** **lēgēs** meās, et iūdicia **mea** contempserit **anima** **vestra**, ut nōn faciātis omnia, quae ā mē **cōnstitūta** sunt, et ad irritum perdūcātis **pactum** meum,

16 ego **quoque** haec faciam vōbīs: vīsitābō vōs in terrōre repentīnō, in **tābe** et ārdōre, quī cōnficiant oculōs et cōnsūmant animam, frūstrā **serētis** sēmentem, quae ab hostibus dēvorābitur.

17 Pōnam faciem meam contrā vōs, et corruētis **cōram** hostibus vestrīs et subiciēminī hīs, quī ōdērunt vōs, et fugiētis, nēmine persequente.

18 Sīn autem nec sīc **oboedieritis** mihi, addam correptiōnēs vestrās septuplum propter **peccāta** **vestra**

19 et conteram superbiam dūritiae vestrae. Dabōque caelum vōbīs dēsuper sīcut ferrum et terram aēneam.

20 Cōnsūmētur incassum rōbur vestrum: nōn prōferet **terra** germen, nec arborēs pōma praebēbunt.

21 Sī **ambulāverītis** ex adversō mihi nec **voluerītis** audīre mē, addam **plāgās** vestrās usque in septuplum propter **peccāta** **vestra**;

22 ēmittamque in vōs bēstiās agrī, quae absque **līberīs** vōs faciant et dēleant pecora **vestra** et ad paucitātem vōs redigant, dēsertaeque fīant viae vestrae.

23 Quod sī nec sīc **voluerītis** recipere disciplīnam, sed **ambulāverītis** ex adversō mihi,

24 ego **quoque** contrā vōs adversus incēdam et percutiam vōs septiēs propter **peccāta** **vestra**.

25 indūcamque super vōs gladium ultōrem **foederis** meī; cumque **cōnfūgerītis** in urbēs vestrās, mittam pestilentiam in **mediō** vestrī, et trādēminī hostium manibus.

26 Postquam cōnfrēgerō vōbīs baculum **pānis**, coquent decem mulierēs in ūnō clībanō pānem vestrum et reddent eum ad pondus, et comedētis et nōn saturābiminī.

27 Sīn autem nec per haec **audierītis** mē, sed **ambulāverītis** contrā mē,

28 et ego incēdam adversus vōs in furōre contrāriō; et corripiam vōs septem **plāgīs** propter **peccāta** **vestra**,

29 **ita** ut comedātis carnēs fīliōrum et fīliārum vestrārum.

30 Dēstruam **excelsa** **vestra** et thȳmiāmatēria cōnfringam et pōnam cadāvera **vestra** super cadāvera īdōlōrum vestrōrum, et abōminābitur vōs **anima** **mea**,

31 in tantum ut urbēs vestrās redigam in sōlitūdinem et **dēserta** faciam sānctuāria **vestra** nec recipiam **ultrā** odōrem suāvissimum.

32 Disperdamque terram vestram; et stupēbunt super **ea** inimīcī vestrī, cum habitātōrēs illīus fuerint.

33 Vōs autem dispergam in gentēs et ēvāgīnābō post vōs gladium; eritque **terra** **vestra** **dēserta** et cīvitātēs dīrutae.

34 Tunc placēbunt terrae sabbata **sua** cūnctīs diēbus sōlitūdinis suae; quandō **fuerītis** in **terrā** hostīlī, sabbatīzābit et sabbata **sua** supplēbit.

35 Cūnctīs diēbus sōlitūdinis sabbatīzābit, eō quod nōn requiēverit in sabbatīs vestrīs, quandō habitābātis in **eā**.

36 Et, quī dē vōbīs remānserint, dabō pavōrem in cordibus eōrum in regiōnibus hostium; terrēbit eōs **sonitus** foliī **volantis**, et **ita** fugient quasi gladium; cadent, nūllō persequente.

37 Et corruent singulī super frātrēs suōs quasi **bella** fugientēs, nēmine persequente. Nēmō vestrum inimīcīs audēbit **resistere**.

38 Perībitis inter gentēs, et **hostīlis** vōs **terra** cōnsūmet.

39 Quod sī et dē vōbīs aliquī remānserint, tābēscent in inīquitātibus **suīs** in terrīs inimīcōrum vestrōrum et propter **peccāta** patrum suōrum cum ipsīs tābēscent.

40 Et cōnfitēbuntur inīquitātēs suās et maiōrum suōrum, quibus praevāricātī sunt in mē et ambulāvērunt ex adversō mihi,

41 ut et ego ambulārem contrā eōs et indūcerem illōs in terram hostīlem; vel tunc humiliābitur incircumcīsum cor eōrum, et tunc expiābunt prō impietātibus **suīs**.

42 Et recordābor **foederis** meī, quod pepigī cum Iācōb et Isaac et Abraham. Terrae **quoque** memor **erō**,

43 quae, cum **relicta** fuerit ab eīs, complacēbit sibi in sabbatīs **suīs** patiēns sōlitūdinem propter illōs. Ipsī vērō expiābunt prō **peccātīs** **suīs**, eō quod abiēcerint iūdicia **mea** et **lēgēs** meās dēspexerint.

44 Et tamen, etiam cum **essent** in **terrā** hostīlī, nōn **penitus** abiēcī eōs neque sīc dēspexī, ut cōnsūmerentur, et irritum facerem **pactum** meum cum eīs. Ego enim sum Dominus, Deus eōrum.

45 Et recordābor eīs **foederis** cum maiōribus, quōs ēdūxī dē **terrā** Aegyptī in cōnspectū gentium, ut essem Deus eōrum. Ego Dominus ”.

46 Haec sunt iūdicia atque **praecepta** et **lēgēs**, quās **dedit** Dominus inter sē et inter fīliōs Isrāēl in monte Sināī per **manum** Moȳsī.

27

1 **Locūtus**que **est** Dominus ad Moysēn dīcēns:

2 “ **Loquēre** fīliīs Isrāēl et **dīcēs** ad eōs: Homō, quī vōtum fēcerit et spoponderit Deō animās, sub aestimātiōne dabit pretium:

3 sī fuerit masculus ā vīcēsimō usque ad sexāgēsimum annum, dabit quīnquāgintā siclōs argentī ad mēnsūram sānctuāriī;

4 sī mulier, trīgintā.

5 Ā quīntō autem annō usque ad vīcēsimum masculus dabit vīgintī siclōs, **fēmina** decem;

6 ab ūnō **mēnse** usque ad annum quīntum prō masculō dabuntur quīnque siclī, prō **fēminā** trēs;

7 sexāgēnārius et **ultrā** masculus dabit quīndecim siclōs, **fēmina** decem.

8 Sī pauper fuerit et aestimātiōnem **reddere** nōn valēbit, sistet eum **cōram** sacerdōte, et quantum ille aestimāverit et vīderit posse **reddere**, tantum dabit.

9 Animal autem, quod immolārī potest Dominō, sī **quis** vōverit, sānctum erit

10 et mūtārī nōn poterit, id **est** nec melius **mālō** nec peius bonō. Quod sī mūtāverit, et ipsum quod mūtātum **est** et illud prō quō mūtātum **est**, cōnsecrātum erit Dominō.

11 Animal immundum, quod immolārī Dominō nōn potest, sī **quis** vōverit, addūcētur ante sacerdōtem,

12 quī dīiūdicāns utrum bonum an **malum** sit, sīcut statuet pretium, sīc erit.

13 Quod sī **redimere** illud voluerit **is** quī offert, addet suprā aestimātiōnem quīntam partem.

14 Homō sī vōverit domum suam et sānctificāverit Dominō, cōnsīderābit eam sacerdōs utrum **bona** an **mala** sit, et iuxtā pretium, quod ab eō fuerit cōnstitūtum, stābit.

15 Sīn autem ille, quī vōverat, voluerit **redimere** eam, dabit quīntam partem aestimātiōnis suprā et habēbit domum.

16 Quod sī agrum possessiōnis suae vōverit et cōnsecrāverit Dominō, iuxtā mēnsūram **sēmentis** aestimābitur pretium: sī trīgintā homer **hordeī** seritur **terra**, quīnquāgintā siclīs aestimābitur argentī.

17 Sī statim ab annō iobelēī vōverit agrum, quantō valēre potest, tantō aestimābitur.

18 Sīn autem post aliquantum temporis, supputābit **eī** sacerdōs pecūniam iuxtā annōrum, quī **reliquī** sunt, numerum usque ad iobeleum, et dētrahētur ex pretiō.

19 Quod sī voluerit **redimere** agrum ille, quī vōverat, addet quīntam partem aestimātae pecūniae et possidēbit eum.

20 Sīn autem nōluerit **redimere**, sed alterī cuilibet vēndiderit, **ultrā** redimī nōn poterit;

21 sed, cum iobelei vēnerit diēs, sānctum erit Dominō sīcut ager **anathēmatis**; **sacerdōtis** erit possessiō eius.

22 Quod sī agrum ēmptum, quī nōn **est** dē possessiōne maiōrum, sānctificāre voluerit Dominō,

23 supputābit **eī** sacerdōs iuxtā annōrum numerum usque ad iobeleum pretium, quod dabit ille, quī vōverat, in ipsō **diē** ut sānctum Dominō.

24 In annō autem iobelei revertētur ager ad priōrem dominum, quī vēndiderat eum et habuerat in sortem possessiōnis suae.

25 **Omnis** aestimātiō siclō sānctuāriī ponderābitur; siclus vīgintī gera habet.

26 **Prīmōgenita**, quae dē animālibus ad Dominum pertinent, nēmō sānctificāre poterit et **vovēre**: sīve bōs sīve **ovis** fuerit, Dominī sunt.

27 Quod sī immundum **est** animal, redimet, quī obtulit, iuxtā aestimātiōnem et addet quīntam partem pretiī; sī **redimere** nōluerit, vēndētur quantō fuerit.

28 Omne **anathēma**, quod aliquis vir cōnsecrat Dominō dē omnī possessiōne **suā**, sīve homō fuerit sīve animal sīve ager, nōn veniet nec redimī poterit; quidquid semel fuerit cōnsecrātum, sānctum sānctōrum erit Dominō.

29 Et **omnis** homō, quī ut **anathēma** offertur, nōn redimētur, sed morte moriētur.

30 Omnēs decimae terrae sīve dē frūgibus sīve dē pōmīs arborum Dominī sunt, sānctum Dominō.

31 Sī **quis** autem voluerit **redimere** aliquid dē decimīs **suīs**, addet quīntam partem.

32 Omnēs decimae bovēs et ovēs et caprae, quae sub pāstōris **virgā** trānseunt, quidquid decimum vēnerit, erit sānctum Dominō.

33 Nōn discernētur inter bonum et **malum** nec alterō commūtābitur; sī **quis** mūtāverit, et quod mūtātum **est** et prō quō mūtātum **est**, sānctum erit et nōn redimētur ”.

34 Haec sunt **praecepta**, quae mandāvit Dominus Moȳsī ad fīliōs Isrāēl in monte Sināī.
