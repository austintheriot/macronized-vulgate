**LIBER** BARUCH 

1 2 3 4 5 6

1 
1 Et haec verba, quae scrīpsit Baruch fīlius **Nēriae** fīliī Maasiae fīliī Sedeciae fīliī Asadēī fīliī Helciae in Babylōne,
2 in annō quīntō, in **septimā** **diē** **mēnsis**, in tempore quō cēpērunt Chaldaeī Ierusālem et incendērunt eam ignī.
3 Et **lēgit** Baruch verba librī huius in aurēs Iechōniae fīliī Ioachim **rēgis** Iūdae et in aurēs **omnis** **populī** **venientis** ad librum
4 et in aurēs potentium et fīliōrum rēgum et in aurēs seniōrum et in aurēs **omnis** **populī** ā minimō usque ad maximum ūniversōrum habitantium in **Babylōniā**, ad flūmen Sud.
5 Et flēbant et ieiūnābant et ōrābant in cōnspectū Dominī.
6 Et collēgērunt argentum, prout poterant **manūs** singulōrum,
7 et mīsērunt in Ierusālem ad Ioachim fīlium Helciae fīliī Salom sacerdōtem et ad sacerdōtēs et ad omnem **populum**, quī inventī sunt cum illō in Ierusālem,
8 cum acciperet vāsa **domūs** Dominī, quae **ablāta** fuerant dē templō, ut **referret** **ea** in terram Iūdae, **decimā** **diē** **mēnsīs** Sivan: vāsa **argentea**, quae fēcit Sedecīās fīlius Iosiae rēx Iūdae,
9 postquam addūxit Nabuchodonosor rēx Babylōnis Iechōniam et prīncipēs et inclūsōrēs et potentēs et **populum** terrae ex Ierusālem et indūxit eōs in Babylōnem.
10 Et dīxērunt: “Ecce mīsimus ad vōs pecūniam; emite ex **eā** **pecūniā** holocausta et prō peccātō et tūs et facite oblātiōnem et afferte super altāre Dominī Deī nostrī;
11 et **ōrātē** prō **vītā** Nabuchodonosor **rēgis** Babylōnis et prō **vītā** Balthasar fīliī eius, ut sint diēs eōrum, sīcuti sunt diēs caelī super terram;
12 et dabit Dominus virtūtem nōbīs et illūminābit oculōs nostrōs, et vīvēmus sub **umbrā** Nabuchodonosor **rēgis** Babylōnis et sub **umbrā** Balthasar fīliī eius et serviēmus eīs multīs diēbus et inveniēmus grātiam in cōnspectū eōrum.
13 Et **ōrātē** prō nōbīs ad Dominum Deum nostrum, quia peccāvimus Dominō Deō nostrō, et nōn āvertit sē indignātiō Dominī et **īra** eius ā nōbīs usque in hunc diem.
14 Et **legētis** librum hunc, quem mīsimus ad vōs recitārī in domō Dominī, in **diē** sollemnī et in diēbus cōnstitūtīs,
15 et **dicētis**:
Dominō Deō nostrō **iūstitiā**, nōbīs autem cōnfūsiō faciēī, sīcut hodiernus diēs hominī Iūdae et habitātōribus Ierusālem
16 et rēgibus nostrīs et prīncipibus nostrīs et sacerdōtibus nostrīs et **prophētīs** nostrīs et patribus nostrīs:
17 peccāvimus enim ante Dominum et nōn crēdidimus **eī**
18 et nōn audīvimus **vōcem** Dominī Deī nostrī, ut ambulārēmus in **mandātīs** Dominī, quae **dedit** ante faciem nostram.
19 Ā **diē** **quā** Dominus ēdūxit patrēs nostrōs dē **terrā** Aegyptī et usque ad hanc diem erāmus contumācēs in Dominum Deum nostrum et temere ēgimus, nē audīrēmus **vōcem** eius,
20 et adhaesērunt nōbīs **mala** et maledictiō, quam cōnstituit Dominus Moȳsī servō suō in **diē**, **quā** ēdūxit patrēs nostrōs dē **terrā** Aegyptī dare nōbīs terram fluentem lac et mel, sīcut **hic** diēs.
21 Et nōn audīvimus **vōcem** Dominī Deī nostrī secundum omnia verba prophētārum, quōs mīsit ad nōs,
22 et abīvimus ūnusquisque in sēnsū **cordis** nostrī **malī** ad serviendum dīīs aliēnīs, facientēs **mala** sub oculīs Deī nostrī.
2
1 Et statuit Dominus verbum suum, quod **locūtus** **est** super nōs et super iūdicēs nostrōs, quī iūdicābant Isrāēl, et super **rēgēs** nostrōs et super prīncipēs nostrōs et super omnem hominem Isrāēl et Iūdae,
2 ut indūceret super nōs **mala** **magna**, quae nōn sunt **facta** sub omnī caelō, secundum quae fēcit in Ierusālem, secundum **ea** quae **scrīpta** sunt in **lēge** Moȳsī,
3 **comēdēre** nōs ūnumquemque carnēs fīliī **suī** et ūnumquemque carnēs fīliae suae.
4 Et **dedit** illōs subditōs omnibus rēgnīs, quae in circuitū nostrō sunt, in opprobrium et in dēsōlātiōnem in omnibus **populīs**, quī in circuitū nostrō sunt, quō dispersit illōs Dominus,
5 et factī sunt subtus et nōn suprā, quia peccāvimus Deō nostrō nōn oboediendō vōcī eius.
6 Dominō Deō nostrō **iūstitiā**, nōbīs autem et patribus nostrīs cōnfūsiō faciēī, sīcut **hic** diēs;
7 quae **locūtus** **est** Dominus super nōs, omnia **mala** haec vēnērunt super nōs,
8 et nōn sumus dēprecātī faciem Dominī, ut āverterēmur ūnusquisque ā cōgitātiōnibus **cordīs** nostrī pessimī.
9 Et vigilāvit Dominus super **mala** et indūxit **ea** super nōs, quia iūstus **est** Dominus in omnibus operibus **suīs**, quae mandāvit nōbīs.
10 Et nōn oboedīvimus vōcī eius, ut ambulārēmus in praeceptīs Dominī, quae **dedit** ante faciem nostram.
11 Et nunc, Domine, Deus Isrāēl, quī ēdūxistī **populum** tuum dē **terrā** Aegyptī in manū **validā**, in signīs et portentīs et in virtūte **magnā** et in brāchiō excelsō et fēcistī tibi **nōmen**, sīcut **hic** diēs,
12 peccāvimus, **impiē** fēcimus, **inīquē** ēgimus, Domine Deus noster, in omnibus iūstificātiōnibus tuīs.
13 Āvertātur **īra** **tua** ā nōbīs, quia dērelictī sumus paucī in gentibus, quō dispersistī nōs.
14 Exaudī, Domine, ōrātiōnem nostram et dēprecātiōnem nostram et ēripe nōs propter tē et dā nōbīs grātiam ante faciem eōrum, quī nōs abdūxērunt,
15 ut sciat **omnis** **terra** quia tū **es** Dominus Deus noster, et quia **nōmen** tuum invocātum **est** super Isrāēl et super **genus** eius.
16 Domine, **prōspice** dē domō **sānctā** **tua** et attende in nōs; inclīnā, Domine, aurem tuam et audī.
17 Aperī, Domine, oculōs tuōs et vidē, quia nōn mortuī, quī in īnfernō sunt, quōrum **spīritus** ablātus **est** ā vīsceribus eōrum, dabunt glōriam et iūstificātiōnem Dominō,
18 sed **anima**, quae **trīstis** **est** super magnitūdinem, quae incēdit **curva** et **īnfirma**, et oculī dēficientēs et **anima** ēsuriēns dabunt tibi glōriam et iūstitiam, Domine.
19 Quia nōn in iūstificātiōnibus patrum nostrōrum et rēgum nostrōrum nōs prōsternimus precēs nostrās ante faciem tuam, Domine Deus noster;
20 quia immīsistī indignātiōnem tuam et īram tuam super nōs, sīcut **locūtus** **es** in manibus puerōrum tuōrum prophētārum dīcēns:
21 “Sīc dīcit Dominus: **Inclīnāte** umerum vestrum et **servīte** **rēgī** Babylōnis et sedēbitis super terram, quam **dedī** patribus vestrīs.
22 Et sī nōn **audierītis** **vōcem** Dominī, ut serviātis **rēgī** Babylōnis, dēficere faciam ā cīvitātibus Iūdae et ā **platēīs** Ierusālem
23 **vōcem** laetitiae et **vōcem** iūcunditātis et **vōcem** spōnsī et **vōcem** spōnsae, et erit **omnis** **terra** **sine** vestīgiō ab inhabitantibus”.
24 Et nōn audīvimus **vōcem** tuam, ut servīrēmus **rēgī** Babylōnis; et statuistī verba **tua**, quae **locūtus** **es** in manibus puerōrum tuōrum prophētārum, ut ēicerentur ossa rēgum nostrōrum et ossa patrum nostrōrum dē locō suō;
25 et ecce sunt **prōiecta** in calōre diēī et in gelū **noctis**, et mortuī sunt in dolōribus **malīs**, in famē et in gladiō et in peste.
26 Et posuistī domum, super quam invocātum **est** **nōmen** tuum, sīcut **hic** diēs propter malitiam **domūs** Isrāēl et **domūs** Iūdae.
27 Et fēcistī in nōs, Domine Deus noster, secundum omnem moderātiōnem tuam et secundum omnem miserātiōnem tuam magnam,
28 sīcut **locūtus** **es** in manū puerī tuī Moȳsī in **diē**, quō mandāstī **eī** **scrībere** lēgem tuam **cōram** fīliīs Isrāēl
29 dīcēns: “Sī nōn **audierītis** **vōcem** meam, **profectō** **turba** haec **magna** et **multa** convertētur in parvam inter gentēs, quō eōs dispergam;
30 quia scīvī quod mē nōn audient, quia **populus** **est** **dūra** cervīce. Et convertentur ad cor suum in **terrā** captīvitātis suae
31 et scient quia ego Dominus Deus illōrum, et dabō illīs cor intellegēns et aurēs audientēs,
32 et laudābunt mē in **terrā** captīvitātis suae et memorēs erunt nōminis meī;
33 et āvertent sē ā dorsō suō dūrō et ā nēquissimīs adinventiōnibus **suīs**, quia memorēs erunt viae patrum suōrum, quī peccāvērunt **cōram** Dominō.
34 Et convertam eōs in terram, quam iūrāvī patribus eōrum, Abraham, Isaac et Iācōb; et possidēbunt eam et multiplicābō eōs, et nōn minōrābuntur;
35 et statuam illīs testāmentum aeternum, ut sim illīs in Deum, et ipsī erunt mihi in **populum**, et **ultrā** iam nōn movēbō **populum** meum Isrāēl ā **terrā**, quam **dedī** illīs”.
3
1 Domine omnipotēns, Deus Isrāēl, **anima** in angustiīs et spīrī tūs ānxius clāmat ad tē.
2 Audī, Domine, et miserēre, quia peccāvimus in cōnspectū tuō;
3 quia tū sedēns **es** in aeternum, et nōs pereuntēs in aeternum.
4 Domine omnipotēns, Deus Isrāēl, audī nunc ōrātiōnem dēfūnctōrum Isrāēl et fīliōrum eōrum, quī peccāvērunt in cōnspectū tuō, quī nōn audiērunt **vōcem** Dominī Deī **suī**, et adhaesērunt nōbīs **mala**.
5 Nōlī memor **esse** inīquitātum patrum nostrōrum, sed memor **estō** **manūs** tuae et nōminis tuī in **hōc** tempore,
6 quia tū **es** Dominus Deus noster, et laudābimus tē, Domine,
7 quia propter **hōc** dedistī timōrem tuum in cor nostrum, ut invocārēmus **nōmen** tuum; et laudābimus tē in captīvitāte **nostrā**, quia āvertimus ā **corde** nostrō omnem inīquitātem patrum nostrōrum, quī peccāvērunt in cōnspectū tuō.
8 Ecce nōs hodiē in captīvitāte **nostrā**, quō nōs dispersistī in opprobrium et in maledictum et in expiātiōnem, secundum omnēs inīquitātēs patrum nostrōrum, quī discessērunt ā Dominō Deō nostrō ”.
9 Audī, Isrāēl, **mandāta** vītae;
auribus percipite, ut sciātis prūdentiam.
10 Quid **est**, Isrāēl?
Quid **est** quod in **terrā** **es** inimīcōrum?
11 Inveterāstī in **terrā** **aliēnā**,
coinquinātus **es** mortuīs,
reputātus **es** cum eīs, quī apud īnferōs sunt.
12 Dērelīquistī fontem sapientiae!
13 Sī in **viā** Deī ambulāssēs,
habitāssēs in pāce in aeternum.
14 Disce, ubi sit **prūdentia**,
ubi fortitūdō, ubi sit **intellēctus**,
ut sciās simul, ubi sit longiturnitās diērum et **vīta**,
ubi sit lūmen oculōrum et pāx.
15 **Quis** **invenit** locum eius?
Et **quis** intrāvit in thēsaurōs eius?
16 **Ubi** sunt prīncipēs gentium
et quī dominantur bēstiīs, quae sunt super terram,
17 quī in avibus caelī lūdunt,
18 quī argentum thēsaurizant et aurum,
in quō cōnfīdunt hominēs,
neque **est** **fīnis** acquīsītiōnis eōrum;
quī argentum fabricant et sollicitī sunt,
nec **est** inquīsītiō operum illōrum?
19 Exterminātī sunt et ad īnferōs dēscendērunt,
et aliī locō eōrum surrēxērunt.
20 Iuvenēs vīdērunt lūmen et habitāvērunt super terram;
viam autem disciplīnae nōn cognōvērunt
21 nec intellēxērunt sēmitās eius;
neque suscēpērunt eam fīliī eōrum,
ā **viā** eōrum **longē** factī sunt.
22 Neque **audīta** **est** in Chanaan
neque **vīsa** **est** in Theman.
23 Fīliī **quoque** Agar, quī exquīrunt sapientiam super terram,
negōtiātōrēs Merrān et Theman
et fābulātōrēs et inquīsītōrēs prūdentiae:
viam autem sapientiae nōn cognōvērunt
neque commemorātī sunt sēmitās eius.
24 Ō Isrāēl, quam **magna** **est** **domus** Deī,
et ingēns locus possessiōnis eius!
25 Magnus **est** et nōn habet fīnem,
excelsus **est** et immēnsus.
26 Ibi fuērunt gigantēs nōminātī illī, quī ab initiō fuērunt,
**statūra** **magna**, scientēs bellum.
27 Nōn illōs ēlēgit Deus
neque viam disciplīnae **dēdit** illīs;
28 et periērunt, quia nōn habuērunt prūdentiam,
periērunt propter īnsipientiam suam.
29 **Quis** ascendit in caelum et accēpit eam
et dēdūxit eam dē nūbibus?
30 **Quis** trānsfretāvit mare et **invēnit** eam
et apportābit eam aurō **ēlēctō**?
31 Nōn **est** quī nōverit viam eius,
neque quī cōgitet sēmitam eius.
32 Sed quī scit omnia, nōvit eam,
**adinvenit** eam **prūdentiā** **suā**;
quī composuit terram in aeternum tempus,
implēvit eam iūmentīs quadrupedibus;
33 quī mittit lūmen et vādit,
vocāvit illud, et oboedīvit **eī** in tremōre.
34 Stēllae autem splenduērunt in cūstōdiīs **suīs**
et laetātae sunt.
35 Vocāvit eās, et dīxērunt: “Adsumus”;
lūxērunt cum **laetitiā** **eī**, quī fēcit eās.
36 **Hic** **est** Deus noster,
nōn aestimābitur alter adversus eum.
37 **Invenit** omnem viam disciplīnae
et **dedit** eam Iācōb puerō suō
et Isrāēl dīlēctō suō.
38 Post haec super terram **vīsa** **est**
et inter hominēs **conversāta** **est**.
4
1 **Ipsa** **est** **liber** praeceptōrum Deī
et lēx, quae **permanet** in aeter num.
Omnēs, quī tenent eam, ad vītam;
quī autem relinquunt eam, morientur.
2 **Convertēre**, Iācōb, et apprehende eam;
perambulā ad splendōrem in lūmine eius.
3 Nōlī dare alterī glōriam tuam
et dignitātēs tuās gentī aliēnae.
4 Beātī sumus, Isrāēl,
quia, quae **placent** Deō, nōbīs **nōta** sunt.
5 Cōnfīde, **popule** meus,
**memoriā** Isrāēl:
6 vēnumdatī **estis** gentibus
nōn in perditiōnem,
sed, quia **irrītāstis** Deum,
trāditī **estis** adversāriīs.
7 Exacerbāstis enim eum, quī fēcit vōs,
sacrificantēs daemonibus et nōn Deō.
8 **Oblītī** autem **estis** Deum, quī vōs **pavit**, Deum aeternum,
et contrīstāstis eam, quae vōs ēnūtrīvit, Ierusālem.
9 Vīdit enim supervenientem vōbīs īram ā Deō
et dīxit: “ **Audīte**, vīcīnae **Sīōn**:
Superindūxit mihi Deus lūctum magnum.
10 Vīdī enim captīvitātem fīliōrum meōrum et fīliārum,
quam superindūxit illīs Aeternus.
11 Nūtrīvī enim illōs cum iūcunditāte,
dīmīsī autem illōs cum flētū et lūctū.
12 Nēmō gaudeat super mē, viduam et dērelictam ā multīs;
**dēsōlāta** sum propter **peccāta** fīliōrum meōrum,
quia dēclīnāvērunt ā **lēge** Deī.
13 Iūstificātiōnēs autem eius nōn cognōvērunt
neque ambulāvērunt in viīs mandātōrum Deī
neque sēmitās disciplīnae in **iūstitiā** eius ingressī sunt.
14 Veniant vīcīnae **Sīōn**;
et memorēs **ēstote** captīvitātis fīliōrum meōrum et fīliārum,
quam superindūxit illīs Aeternus.
15 Superindūxit enim illīs gentem dē longinquō,
gentem improbam et alterīus linguae,
quī nōn sunt reveritī senem
neque parvulōrum misertī sunt
16 et abdūxērunt dīlēctōs viduae
et ā fīliābus ūnicam dēsōlāvērunt ”.
17 Ego autem, quid possum adiuvāre vōs?
18 Quī enim superindūxit in vōs **mala**,
ēripiet vōs dē manū inimīcōrum vestrōrum.
19 Ābīte, fīliī, ābīte;
ego enim **dērelicta** sum **sōla**.
20 Exuī mē **stolā** **pācis**,
induī autem mē ciliciō obsecrātiōnis meae,
clāmābō ad Aeternum in diēbus meīs.
21 Cōnfīdite, fīliī, **clāmātē** ad Deum,
et ēripiet vōs dē dominātiōne, dē manū inimīcōrum.
22 Ego enim spērāvī ab Aeternō salūtem vestram;
et **venit** mihi gaudium ā Sānctō
super **misericordiā**, quae veniet vōbīs **cito**
ab Aeternō, salūtārī vestrō.
23 Ēmīsī enim vōs cum lūctū et flētū;
reddet autem mihi vōs Deus
cum gaudiō et **laetitiā** in aeternum.
24 Nam, sīcut nunc vīdērunt vīcīnae **Sīōn** vestram captīvitātem,
sīc vidēbunt **cito** ā Deō vestram salūtem,
quae superveniet vōbīs cum **magnā** **glōriā** et splendōre Aeternī.
25 Fīliī, patienter sustinēte īram, quae vōbīs ā Deō **supervenit**;
persecūtus **est** tē inimīcus tuus,
sed **cito** vidēbis perditiōnem
in cervīcem eōrum ascendentem.
26 Dēlicātī meī ambulāvērunt viās asperās,
ductī sunt ut grex dīreptus ab inimīcīs.
27 Cōnfīdite, fīliī, et **clāmātē** ad Deum;
erit enim **vestra** ab inductōre **memoriā**.
28 Nam sīcut fuit mēns **vestra**, ut errārētis ā Deō,
conversī **decuplātē** studium quaerendī eum;
29 quī enim indūxit in vōs **mala**,
indūcet in vōs aeternam iūcunditātem cum salūte **vestrā**.
30 Cōnfīde, Ierusālem;
cōnsōlābitur enim tē, quī tē nōmināvit.
31 Miserī, quī tē nocuērunt
et quī exsultātī sunt in cāsū tuō!
32 Miserae cīvitātēs, quibus serviērunt fīliī tuī;
**miserā**, quae accēpit fīliōs tuōs!
33 Sīcut enim **gāvīsa** **est** in **tuā** **ruīnā**
et **laetāta** **est** in tuō cāsū,
**ita** contrīstābitur in **suā** sōlitūdine.
34 Et amputābō exsultātiōnem multitūdinis,
et **laetitia** eius erit in lūctum.
35 **Ignīs** enim superveniet illī ab Aeternō
in diēs longinquōs,
et inhabitābitur ā daemoniīs plūrimum temporis.
36 Circumspice ad orientem, Ierusālem,
et vidē iūcunditātem, quae ā Deō tibi **superventūra** **est**.
37 Ecce veniunt fīliī tuī, quōs ēmīsistī,
veniunt congregātī ab ortū usque ad occāsum
verbō Sānctī, gaudentēs in Deī **glōria**.
5
1 Exue tē, Ierusālem, **stola** **lūctūs** et vexātiōnis tuae
et indue tē **decōre** eius,
quae ā Deō tibi **data** **est** glōriae in aeternum.
2 Circumdā tē diploide iūstitiae, quae ā Deō **est**,
et impōne mitram **capitī** tuō glōriae Aeternī.
3 Deus enim ostendet omnī, quod sub caelō **est**,
splendōrem tuum.
4 Vocābitur enim **nōmen** tuum ā Deō in aeternum:
Pāx iūstitiae et **Glōria** cultūrae Deī.
5 Surge, Ierusālem, et stā in excelsō
et circumspice ad orientem et vidē congregātōs fīliōs tuōs
ā **sōlis** ortū usque ad occāsum
verbō Sānctī, gaudentēs in **memoriā** Deī.
6 Exiērunt enim abs tē peditēs abductī ab inimīcīs;
indūcet autem illōs ad tē
portātōs cum **glōriā** sīcut thronum rēgnī;
7 cōnstituit enim Deus humiliāre
omnem montem excelsum et rūpēs perennēs
et **convallēs** implēre ad aequālitātem terrae,
ut ingrediātur Isrāēl in sēcūritāte glōriae Deī.
8 Obumbrābunt autem et silvae et omne lignum suāvitātis
Isrāēl ex praeceptō Deī.
9 Praeībit enim Deus Isrāēl cum **laetitiā**
in lūmine maiestātis suae,
cum **misericordiā** et **iūstitiā**,
quae **est** ab ipsō.
6  
Exemplum epistulae, quam mī sit Iēremīās ad abdūcendōs captīvōs in Babylōniam ā **rēge** Babylōniōrum, ut nūntiāret illīs secundum quod praeceptum **est** **eī** ā Deō.
1 Propter **peccāta**, quae peccāstis ante Deum, abdūcēminī in Babylōniam captīvī ā Nabuchodonosor **rēge** Babylōniōrum.
2 Ingressī itaque in Babylōnem, eritis **illīc** annīs plūribus et tempus longum usque ad generātiōnēs septem; post **hōc** autem ēdūcam vōs inde cum pāce.
3 Nunc autem vidēbitis in Babylōne deōs argenteōs et aureōs et ligneōs in **umerīs** portārī, ostentantēs metum gentibus.
4 Cavēte ergō, nē et vōs assimilātī assimilēminī aliēnigenīs, et **metus** vōs capiat in ipsīs.
5 Videntēs turbam ante et retrō adōrantem eōs, dīcite autem in **corde** vestrō: “ Tē oportet adōrāre, Domine ”.
6 Angelus enim meus vōbīscum **est**; ipse autem exquīret animās vestrās.
7 Nam **lingua** eōrum **polīta** ā fabrō; **ipsa** etiam **inaurāta** et **inargentāta** **falsa** sunt et nōn possunt loquī.
8 Et sīcut virginī ōrnātum amantī, acceptō aurō fabricantur
9 corōnās super **capita** deōrum suōrum. Interdum autem **accidit** etiam, ut sacerdōtēs, subtrahentēs ā dīīs aurum et argentum, ērogent illud in sēmetipsōs
10 et dent ex ipsō et prōstitūtīs in lupānārī. Et ōrnant illōs ut hominēs vestīmentīs, deōs argenteōs et aureōs et ligneōs.
11 Hī autem nōn līberantur ab aerūgine et **tineā**.
12 Opertīs illīs veste **purpureā**, extergunt faciem eōrum propter pulverem **domūs**, quī **est** plūrimus super eōs.
13 Et scēptrum habet ut homō, iūdex regiōnis, quī in sē peccantem nōn interficiet.
14 Habet etiam gladium in manū **dexterā** et secūrim, sē autem dē bellō et ā latrōnibus nōn līberābit. Unde nōtum **est** quia nōn sunt dīī;
15 nōn ergō **timuerītis** eōs.
Sīcut enim **vās** hominis **cōnfractum** inūtile fit, tālēs sunt dīī eōrum.
16 **Collocātis** illīs in domō, oculī eōrum plēnī sunt pulvere ex pedibus introeuntium.
17 Et sīcut alicui, quī rēgem offendit, circumsaeptae sunt aulae, tamquam ad mortem ductō, **domus** eōrum mūniunt sacerdōtēs ōstiīs et clausūrīs et **serīs**, nē ā latrōnibus exspolientur.
18 Lucernās accendunt et quidem plūrēs quam sibi ipsīs, quārum nūllam **vidēre** possunt.
19 Sunt autem sīcut trabēs in domō; **corda** vērō eōrum dīcunt **ēlingere** serpentēs, quī dē **terrā** sunt; dum comedunt eōs et vestīmentum eōrum, nōn sentiunt.
20 Nigrae fīunt faciēs eōrum ā fūmō, quī in domō fit.
21 Super corpus eōrum et super caput volitant noctuae et hirundinēs et avēs, similiter et cattae.
22 Unde sciētis quia nōn sunt dīī; nōn ergō **timuerītis** eōs.
23 Aurum enim, quod circā sē habent ad speciem, **nisi** aliquis exterserit aerūginem, nōn fulgēbit; neque enim, cum cōnflābantur, sentiēbant.
24 Ex omnī pretiō **ēmpta** sunt, in quibus **spīritus** nōn **est**.
25 **Sine** pedibus, in **umerīs** portantur, ostentantēs ignōbilitātem suam hominibus; cōnfunduntur et, quī excolunt **ea**,
26 propter quod, nē forte cadat in terram, per ipsōs ērigētur. Neque, sī **quis** illud ērēctum statuerit, per sēmetipsum movēbitur neque, sī inclīnātum fuerit, ērigētur; sed sīcut mortuīs **mūnera** illīs appōnuntur.
27 **Hostiās** vērō eōrum sacerdōtēs eōrum vēndunt et abūtuntur; similiter et uxōrēs eōrum, ex ipsīs partēs sale condientēs, neque mendīcō neque īnfirmō aliquid impertiunt. Dē sacrificiīs eōrum mēnstruātae et fētae contingunt.
28 Scientēs itaque ex hīs quia nōn sunt dīī, nē **timuerītis** eōs.
29 Unde enim vocābuntur dīī? Quia mulierēs appōnunt dīīs argenteīs et aureīs et ligneīs,
30 et in domibus illōrum sacerdōtēs **sedent** habentēs tunicās scissās et **capita** et barbam rāsam, quōrum **capita** **nūda** sunt.
31 Rugiunt autem clāmantēs **cōram** dīīs **suīs** sīcut in **cēnā** mortuī.
32 Ā vestīmentō eōrum auferunt sacerdōtēs et vestiunt uxōrēs suās et fīliōs suōs.
33 Neque sī quid **malī** patiantur ab aliquō neque sī bonum, poterint **retribuere**; neque **cōnstituēre** rēgem possunt neque auferre.
34 Similiter neque dīvitiās neque aes poterunt dare. Sī **quis** illīs vōtum vōverit nec reddiderit, nōn requīrent.
35 Dē morte hominem nōn līberābunt neque īnfirmiōrem ā potentiōre ēripient.
36 Hominem caecum ad vīsum nōn restituent, dē necessitāte hominem nōn līberābunt.
37 Viduae nōn miserēbuntur neque orphanō benefacient.
38 Lapidibus dē monte similēs sunt, **lignea** et **inaurāta** et **inargentāta**; quī autem excolunt **illa**, cōnfundentur.
39 Quōmodo ergō aestimandum aut dīcendum **est** **esse** illōs deōs?
40 Adhūc etiam ipsī Chaldaeī nōn honōrant **ea**; quī cum vīderint mūtum nōn posse loquī, afferunt Bel postulantēs illum loquī,
41 quasi ipse possit sentīre. Et nōn possunt ipsī, cum intellēxerint, **relinquere** **eā**; sēnsum enim nōn habent.
42 Mulierēs autem circumdatae fūnibus in viīs **sedent** succendentēs furfurem;
43 cum autem **aliquā** ex ipsīs, **attracta** ab aliquō trānseunte, dormierit cum eō, proximae suae exprobrat quod **ea** nōn sit **digna** **habitā**, sīcut **ipsa**, neque **fūnis** eius dīruptus.
44 Omnia autem, quae illīs fīunt, **falsa** sunt; quōmodo ergō aestimandum **est** aut dīcendum illōs **esse** deōs?
45 Ā fabrīs et ab aurifīcibus factī sunt; nihil aliud erunt, **nisi** id quod volunt artificēs.
46 Ipsī etiam, quī **ea** faciunt, nōn erunt multī temporis; itaque numquid possunt, quae ab ipsīs **fabricāta** sunt, **esse** dīī?
47 Relīquērunt enim **falsa** et opprobrium posteā futūrīs.
48 Nam cum supervēnerit illīs proelium et **mala**, cōgitant apud sē sacerdōtēs, ubi sē abscondant cum illīs.
49 Quōmodo ergō nōn **est** sentiendum quia nōn sunt dīī, quī nec līberant sē dē bellō nec dē **malīs**?
50 Nam cum sint **lignea** et **inaurāta** et **inargentāta**, sciētur posteā quia **falsa** sunt; gentibus ūniversīs et rēgibus manifēstum erit quia nōn sunt dīī sed **opera** manuum hominum, et nūllum Deī opus in illīs **est**.
51 Cui ergō nōn nōtum **est** quod nōn sunt dīī?
52 Rēgem enim regiōnī nōn suscitābunt neque pluviam hominibus dabunt.
53 Iūdicium **quoque** eōrum nōn discernent nec regiōnēs līberābunt iniūriam patientēs, quia nihil possunt sīcut cornīculae inter **medium** caelī et terrae.
54 Etenim cum **incīderit** in domum deōrum ligneōrum vel inaurātōrum vel inargentātōrum **ignis**, sacerdōtēs quidem ipsōrum fugient et līberābuntur; ipsī vērō sīcut trabēs in **mediō** combūrentur.
55 **Rēgī** autem et hostibus nōn resistent. Quōmodo ergō aestimandum **est** aut recipiendum quia dīī sunt?
56 Neque ā fūribus neque ā latrōnibus sē līberābunt dīī ligneī et inaurātī et inargentātī;
57 quibus hī fortiōrēs sunt, quia aurum et argentum et vestīmentum, quō opertī sunt, auferent illīs et abībunt; nec illī sibi auxilium ferent.
58 Itaque melius **est** **esse** rēgem ostentantem virtūtem suam aut **vās** in domō ūtile, quō **utī** potest **is**, quī **possidet** illud, quam falsī dīī, aut etiam ōstium in domō, quod cūstōdit, quae in **eā** sunt, quam falsī dīī, et **columna** **lignea** in rēgiīs quam falsī dīī.
59 Sōl quidem et **lūna** et sīdera, cum sint **splendida** et **ēmissa** ad ūtilitātēs, oboediunt;
60 similiter et fulgur cum appāruerit, perspicuum **est**; eōdem **modo** et **spīritus** in omnī regiōne spīrat;
61 et nūbēs, quibus cum imperātum fuerit ā Deō perambulāre ūniversum orbem, perficiunt, quod imperātum **est**;
62 **ignis** etiam **missus** dēsuper, ut cōnsūmat montēs et silvās, facit, quod praeceptum **est**: haec autem neque speciēbus neque virtūtibus ūnī eōrum similia sunt.
63 Unde neque aestimandum **est** neque dīcendum illōs **esse** deōs, quandō nōn possunt neque iūdicium iūdicāre neque benefacere hominibus.
64 Scientēs itaque quia nōn sunt dīī, nē **timuerītis** eōs.
65 Neque enim rēgibus maledīcent neque benedīcent.
66 **Signa** in caelō gentibus nōn ostendent neque ut sōl lūcēbunt neque illūminābunt sīcut **lūna**.
67 Bēstiae meliōrēs sunt illīs, quae possunt, fugientēs sub tegumentum, prōdesse sibi.
68 Nūllō itaque **modo** nōbīs **est** manifēstum quia sunt dīī; propter quod nē **timuerītis** eōs.
69 Nam sīcut in cucumerāriō **formidō** nihil cūstōdit, **ita** sunt dīī illōrum ligneī et inaurātī et inargentātī.
70 Eōdem **modō** et in hortō spīnae albae, super quam **omnis** **avis** **sedet**; similiter et mortuō prōiectō in tenebrīs similēs sunt dīī eōrum ligneī et inaurātī et inargentātī.
71 Ā **purpurā** et byssō, quae super illōs tineant, sciētis quia nōn sunt dīī; **ipsa** etiam postrēmō comeduntur, et erit opprobrium in regiōne.
72 Melior **est** ergō homō iūstus, quī nōn habet simulācra, nam erit **longē** ab opprobriīs.
