# **LĪBER** ECCLĒSIASTĒS

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12)

## 1

1 Verba Ecclēsiastēs fīliī Dāvīd **rēgis** Ierusālem.”

2 “ Vānitās vānitātum,

dīxit Ecclēsiastēs,

vānitās vānitātum et omnia vānitās ”.

3 Quid lucrī **est** hominī

dē ūniversō labōre suō, quō labōrat sub **sōle**?

4 Generātiō praeterit, et generātiō **advenit**,

**terra** autem in aeternum stat.

5 Oritur sōl, et **occīdit** sōl

et ad locum suum anhēlat ibique renāscitur.

6 Gȳrat per merīdiem et flectitur ad aquilōnem,

**lūstrāns** **ūniversa** in circuitū pergit **spīritus**

et in circulōs suōs revertitur.

7 Omnia flūmina pergunt ad mare, et mare nōn redundat;

ad locum, unde exeunt, flūmina illūc revertuntur in cursū suō.

8 Cūnctae rēs difficilēs;

nōn potest eās homō explicāre sermōne.

Nōn saturātur oculus vīsū,

nec **aurīs** audītū implētur.

9 Quod fuit,

ipsum **est**, quod futūrum **est**.

Quod factum **est**,

ipsum **est**, quod faciendum **est**:

10 nihil sub **sōle** novum.

Sī dē quādam rē dīcitur: “ Ecce **hoc** novum **est** ”,

iam enim praecessit in saeculīs, quae fuērunt ante nōs.

11 Nōn **est** priōrum **memoriā**,

sed nec eōrum quidem, quī posteā futūrī sunt,

erit recordātiō apud eōs,

quī futūrī sunt in novissimō.

12 Ego Ecclēsiastēs fuī rēx Isrāēl in Ierusālem

13 et prōposuī in animō meō **quaerere** et investīgāre sapienter dē omnibus, quae fīunt sub **sōle**. Hanc occupātiōnem pessimam **dedit** Deus fīliīs hominum, ut occupārentur in **eā**.

14 Vīdī **cūncta**, quae fīunt sub **sōle**; et ecce **ūniversa** vānitās et afflīctiō **spīritūs**.

15 Quod **est** curvum, rēctum fierī nōn potest;

et, quod dēficiēns **est**, numerārī nōn potest.

16 **Locūtus** sum ego in **corde** meō dīcēns: “ Ecce ego magnificāvī et apposuī sapientiam super omnēs, quī fuērunt ante mē in Ierusālem; et mēns **mea** **contemplāta** **est** multam sapientiam et scientiam ”.

17 **Dedī**que cor meum, ut scīrem sapientiam et scientiam, īnsipientiam et stultitiam. Et agnōvī quod in hīs **quoque** **esset** afflīctiō **spīritūs**, eō quod

18 in **multa** **sapientia** multus sit maeror;

et, quī addit scientiam, addit et labōrem.

## 2

1 Dīxī ego in **corde** meō: “ **Vēnī**, tentābō tē gaudiō: **fruere** bonīs ”; et ecce **hoc** **quoque** vānitās.

2 Dē rīsū dīxī: “ **Īnsānia** ”

et dē gaudiō: “ Quid prōdest? ”.

3 Tractāvī in **corde** meō dētinēre in vīnō carnem meam, cum cor meum dūcerētur in **sapientiā**, et amplectī stultitiam, dōnec vidērem quid **esset** ūtile fīliīs hominum, ut faciant sub **sōle** paucīs diēbus vītae suae.

4 Magnificāvī **opera** **mea**: aedificāvī mihi domōs et plantāvī vīneās,

5 fēcī hortōs et **pōmāria** et cōnsēvī **ea** arboribus cūnctī **generis** frūctuum

6 et exstrūxī mihi piscīnās aquārum, ut irrigārem silvam lignōrum germinantium.

7 Possēdī servōs et ancillās et habuī multam familiam, habuī **armenta** **quoque** et magnōs ovium gregēs **ultrā** omnēs, quī fuērunt ante mē in Ierusālem.

8 Coacervāvī mihi etiam argentum et aurum et substantiās rēgum ac prōvinciārum, fēcī mihi cantōrēs et cantātrīcēs et dēliciās fīliōrum hominum, scyphōs et urceōs in ministeriō ad vīna **fundenda**

9 et crēvī, **supergressus** sum omnēs, quī ante mē fuērunt in Ierusālem; **sapientia** **quoque** **mea** persevērāvit mēcum.

10 Et omnia, quae dēsīderāvērunt oculī meī, nōn negāvī eīs nec prohibuī cor meum ab omnī voluptāte, et oblectātum **est** ex omnibus labōribus, et hanc ratus sum partem meam ab omnibus aerumnīs meīs.

11 Cumque mē convertissem ad **ūniversa** **opera**, quae fēcerant **manūs** meae, et ad labōrēs, in quibus sūdāveram, et ecce in omnibus vānitās et afflīctiō **spīritūs**, et nihil lucrī **esse** sub **sōle**.

12 Vertī mē ad contemplandam sapientiam et īnsipientiam et stultitiam: “ Quid faciet, inquam, homō, quī veniet post rēgem? Id quod anteā fēcērunt ”.

13 Et vīdī quod tantum praecēderet **sapientia** stultitiam, quantum lūx praecēdit tenebrās.

14 “ **Sapientis** oculī in **capite** eius,

stultus in tenebrīs ambulat ”;

et didicī quod ūnus utriusque

**esset** **interitus**.

15 Et dīxī in **corde** meō: “ Sī ūnus et stultī et meus **occāsus** erit, quid mihi prōdest quod maiōrem sapientiae **dedī** operam? ”. **Locūtus**que cum mente **meā**, animadvertī quod **hoc** **quoque** **esset** vānitās.

16 Nōn enim erit **memoriā** **sapientis** similiter ut stultī in perpetuum; siquidem **futūra** tempora oblīviōne **cūnctā** pariter operient: moritur doctus similiter ut indoctus.

17 Et idcircō taeduit mē vītae meae, quia **malum** mihi **est**, quod sub **sōle** fit; **cūncta** enim vānitās et afflīctiō **spīritūs**.

18 Rūrsus dētestātus sum omnem labōrem meum, quō sub **sōle** labōrāvī, quem relictūrus sum hominī, quī erit post mē;

19 et **quis** scit utrum sapiēns an stultus futūrus sit? Et dominābitur in labōribus meīs, quibus dēsūdāvī et sollicitus fuī sub **sōle**. **Hoc** **quoque** vānitās.

20 Vertī mē exasperāns cor meum dē omnī labōre, quō labōrāvī sub **sōle**.

21 Nam **est** quī labōrat in **sapientiā** et **doctrīnā** et sollicitūdine, et hominī, quī nōn labōrāverit, dabit portiōnem suam; et **hoc** ergō vānitās et magnum **malum**.

22 Quid enim prōderit hominī dē ūniversō labōre suō et afflīctiōne **cordis**, **quā** sub **sōle** labōrāvit?

23 Cūnctī diēs eius dolōrēs sunt, et aerumnae occupātiō eius, nec per noctem cor eius requiēscit; et **hoc** **quoque** vānitās **est**.

24 Nihil melius **est** hominī quam **comedere** et **bibere** et **ostendere** animae suae **bona** dē labōribus **suīs**. Et **hoc** vīdī dē manū Deī **esse**.

25 **Quis** enim comedet et dēliciīs affluet **sine** eō?

26 Quia hominī bonō in cōnspectū suō **dedit** sapientiam et scientiam et laetitiam; peccātōrī autem **dedit** afflīctiōnem colligendī et congregandī, ut trādat **eī**, quī placuit Deō; sed et **hoc** vānitās **est** et afflīctiō **spīritūs**.

## 3

1 Omnia tempus habent,

et mōmentum suum cuique negōtiō sub caelō:

2 tempus nāscendī et tempus moriendī,

tempus plantandī et tempus ēvellendī quod plantātum **est**,

3 tempus **occīdendī** et tempus sānandī,

tempus dēstruendī et tempus aedificandī,

4 tempus flendī et tempus rīdendī,

tempus plangendī et tempus saltandī,

5 tempus spargendī lapidēs et tempus eōs colligendī,

tempus amplexandī et tempus **longē** fierī ab amplexibus,

6 tempus quaerendī et tempus perdendī,

tempus cūstōdiendī et tempus abiciendī,

7 tempus scindendī et tempus cōnsuendī,

tempus tacendī et tempus loquendī,

8 tempus dīlēctiōnis et tempus **odiī**,

tempus bellī et tempus **pācis**.

9 Quid lucrī habet, quī operātur, dē labōre suō?

10 Vīdī occupātiōnem, quam **dedit** Deus fīliīs hominum, ut occupārentur in **eā**.

11 **Cūncta** fēcit **bona** in tempore suō; et mundum trādidit cordī eōrum, et nōn inveniet homō opus, quod operātus **est** Deus ab initiō usque ad fīnem.

12 Cognōvī quod nihil bonī **esset** in eīs **nisi** laetārī et facere **bene** in **vītā** **suā**.

13 **Omnīs** enim homō, quī **comedit** et bibit et videt bonum dē labōre suō, **hoc** dōnum Deī **est**.

14 Didicī quod omnia **opera**, quae fēcit Deus, persevērent in perpetuum; nōn possumus eīs quidquam **addere** nec auferre, quae fēcit Deus, ut timeātur.

15 Quod iam fuit, ipsum **est**; et, quod futūrum **est**, iam fuit; et Deus requīrit, quod abiit.

16 Et adhūc vīdī sub **sōle**: in locō iūdiciī ibi impietās, et in locō iūstitiae ibi inīquitās;

17 et dīxī in **corde** meō: “ Iūstum et impium iūdicābit Deus, quia tempus omnī reī et omnibus occāsiō ”.

18 Dīxī in **corde** meō dē fīliīs hominum, ut probāret eōs Deus et ostenderet eōs in sēmetipsīs similēs **esse** bēstiīs.

19 Quoniam sors fīliōrum hominis et iūmentōrum **ūna** **est** atque **eadem**: sīcut moritur homō, sīc et **illa** moriuntur; et **īdem** **spīritus** omnibus: nihil habet homō iūmentō amplius, quia omnia vānitās.

20 Et omnia pergunt ad ūnum locum:

dē **terrā** **facta** sunt omnia,

et in terram omnia pariter revertuntur.

21 **Quis** nōvit, sī **spīritus** fīliōrum hominis ascendat sūrsum, et sī **spīritus** iūmentōrum dēscendat deorsum in terram?

22 Et dēprehendī nihil **esse** melius quam laetārī hominem in opere suō; nam haec **est** pars illīus. **Quis** enim eum addūcet, ut post sē **futūra** cognōscat?

## 4

1 Vertī mē ad **alia** et vīdī calumniās, quae sub **sōle** geruntur, et ecce lacrimae oppressōrum, et nēmō cōnsōlātor; et ex **parte** opprimentium **violentia**, et nēmō cōnsōlātor.

2 Et laudāvī **magis** mortuōs, quī iam dēfūnctī sunt, quam vīventēs, quī adhūc vītam agunt,

3 et fēlīciōrem utrōque iūdicāvī, quī necdum **nātus** **est** nec vīdit **opera** **mala**, quae sub **sōle** fīunt.

4 Rūrsum **contemplātūs** sum omnēs labōrēs et omnem successum **operis**, et **hoc** **esse** zēlum in proximum suum. Et in **hōc** ergō vānitās et afflīctiō **spīritūs**.

5 Stultus complicat **manūs** suās

et **comēdit** carnēs suās.

6 Melior **est** pugillus cum requie

quam **plēna** **utrāque** **manus** cum labōre et afflīctiōne **spīritus**.

7 Iterum repperī et aliam vānitātem sub **sōle**:

8 ūnus **est** et secundum nōn habet, nōn fīlium, nōn frātrem, et tamen labōrāre nōn cessat, nec satiantur oculī eius dīvitiīs, nec recōgitat dīcēns: “ Cui labōrō et fraudō animam meam bonīs?”. In **hōc** **quoque** vānitās **est** et occupātiō **pessima**.

9 **Mēlius** **est** duōs **esse** simul quam ūnum: habent enim ēmolumentum in labōre suō,

10 quia sī ūnus **cecīderit**, ab alterō fulciētur. Vae **sōlī**! Cum **cecīderit**, nōn habet sublevantem sē.

11 Īnsuper, sī dormierint duo, fovēbuntur mūtuō; ūnus quōmodo calefiet?

12 Et, sī quispiam praevaluerit contrā ūnum, duo resistent **eī**. Et fu niculus triplex nōn **cito** rumpitur.

13 Melior **est** puer pauper et sapiēns

**rēge** **sene** et stultō,

quī iam nescit ērudīrī.

14 Ille enim dē domō carceris exīvit, ut rēgnāret, etiamsī in rēgnō istīus **nātus** sit pauper.

15 Vīdī cūnctōs vīventēs, quī ambulant sub **sōle**, cum adulēscente illō secundō, quī cōnsurgēbat prō eō. 16 Īnfīnītus numerus erat **populī**, omnium, quōs ipse praecēdēbat; sed quī posteā futūrī sunt, nōn laetābuntur in eō. Et **hoc** vānitās et afflīctiō **spīritūs**.

17 Cūstōdī pedem tuum ingrediēns domum Deī, nam **accēdere**, ut audiās, melius **est** quam cum stultī offerunt victimās: multō enim melior **est** **oboedientia** quam stultōrum victimae, quī nesciunt sē **mālum** facere.

## 5

1 Nē temere quid loquāris, neque cor tuum sit vēlōx ad profēren dum sermōnem **cōram** Deō; Deus enim in caelō, et tū super terram: idcircō sint paucī sermōnēs tuī.

2 Multās cūrās sequuntur **somnia**,

et in multīs sermōnibus inveniētur **stultitia**.

3 Sī quid vōvistī Deō, nē **moreris** **reddere**: displicet enim **eī** **stulta** prōmissiō; sed, quodcumque **vōverīs**, redde.

4 Multōque melius **est** nōn **vovēre**, quam post vōtum **prōmissa** nōn **reddere**.

5 Nē **dederīs** **os** tuum, ut peccāre faciat carnem tuam, neque **dicās** **cōram** angelō: “ Error fuit ”; nē forte īrātus Deus contrā sermōnēs tuōs dissipet **opera** manuum tuārum.

6 **Ubi** **multa** sunt **somnia**, plūrimae sunt vānitātēs et sermōnēs innumerī; tū vērō Deum timē.

7 Sī **vīderīs** calumniās egēnōrum et subreptiōnem iūdiciī et iūstitiae in **prōvinciā**, nōn mīrēris super **hōc** negōtiō, quia excelsō excelsior vigilat, et super hōs **quoque** ēminentiōrēs sunt aliī;

8 et terrae lucrum in omnibus **est** rēx, cuius agrī cultī sunt.

9 Quī dīligit pecūniam, **pecūniā** nōn implēbitur; et, quī amat dīvitiās, frūctum nōn capiet ex eīs; et **hoc** ergō vānitās.

10 **Ubi** multae sunt opēs, multī et quī comedunt eās; et quid prōdest possessōrī, **nisi** quod cernit dīvitiās oculīs **suīs**?

11 **Dulcis** **est** somnus operantī,

sīve **parum** sīve multum comedat;

saturitās autem dīvitis

nōn sinit eum dormīre.

12 **Est** et īnfirmitās **pessima**, quam vīdī sub **sōle**: dīvitiae cōnservātae in **malum** dominī **suī**.

13 Periērunt enim in negōtiō pessimō; sī generāvit fīlium, in **summā** egestāte erit.

14 Sīcut **ēgressus** **est** dē uterō mātris suae, nūdus iterum abībit, sīcut **venit**, et nihil auferet sēcum dē labōre suō, quod tollat in manū **suā**.

15 **Miserābilis** prōrsus īnfirmitās: quōmodo **venit**, sīc revertētur. Quid ergō prōdest **eī** quod labōrāvit in ventum?

16 Cūnctīs enim diēbus vītae suae **comēdit** in tenebrīs et in cūrīs multīs et in **aerumnā** atque **trīstitiā**.

17 Ecce quod ego vīdī bonum, quod pulchrum, ut comedat **quis** et bibat et fruātur **laetitia** ex labōre suō, quō labōrāvit ipse sub **sōle**, numerō diērum vītae suae, quōs **dedit** **eī** Deus; haec enim **est** pars illīus.

18 Et quidem omnī hominī, cui **dedit** Deus dīvitiās atque substantiam, potestātemque **eī** tribuit, ut comedat ex eīs et tollat partem suam et laetētur dē labōre suō: **hoc** **est** dōnum Deī.

19 Nōn enim **satis** recordābitur diērum vītae suae, eō quod Deus occupet dēliciīs cor eius.

## 6

1 **Est** et aliud **malum**, quod vīdī sub **sōle**, et quidem grave apud hominēs:

2 vir, cui **dēdit** Deus dīvitiās et substantiam et honōrem, et nihil deest animae suae ex omnibus, quae dēsīderat; nec tribuit **eī** potestātem Deus, ut comedat ex eō, sed homō extrāneus vorābit illud: **hoc** vānitās et **miseria** **mala** **est**.

3 Sī genuerit quispiam centum līberōs et vīxerit multōs annōs et plūrēs diēs aetātis habuerit, et **anima** illīus nōn sit **satiātā** bonīs substantiae suae, immō et **sepultūra** careat, dē **hōc** ego prōnūntiō quod melior illō sit abortīvus.

4 Frūstrā enim **venit** et pergit ad tenebrās, et in tenebrīs abscondētur **nōmen** eius.

5 Etsī nōn vīdit sōlem neque cognōvit, maior **est** requiēs istī quam illī.

6 Etiamsī duōbus mīlibus annīs vīxerit et nōn fuerit perfruitus bonīs, **nōnne** ad ūnum locum properant omnēs?

7 “ **Omnis** **labor** hominis **est** ad **os** eius,

sed **anima** eius nōn implēbitur ”.

8 Quid habet amplius sapiēns prae stultō? Et quid pauper, quī sciat ambulāre **cōram** **vīvīs**?

9 “ Melior **est** oculōrum **visiō** quam **vāna** persequī dēsīderia ”; sed et **hoc** vānitās **est** et afflīctiō **spīritūs**.

10 Quidquid **est**, iam vocātum **est** **nōmen** eius; et scītur quod homō sit et nōn possit contrā fortiōrem sē in iūdiciō **contendere**.

11 **Ubi** verba sunt **plūrima**, multiplicant vānitātem; quid lucrī habet homō?

12 Quoniam **quis** scit quid hominī bonum sit in **vītā**, in paucīs diēbus vānitātis suae, quōs peragit velut **umbra**? Aut **quis** **eī** poterit **indicāre** quid post eum futūrum sub **sōle** sit?

## 7

1 **Mēlius** **est** **nōmen** bonum quam **unguenta** **pretiōsa**,

et diēs **mortis** **diē** nātīvitātis.

2 **Mēlius** **est** īre ad domum **lūctus**

quam ad domum convīviī;

in **illā** enim **fīnis** cūnctōrum hominum,

et vīvēns **hoc** cōnferet in **corde**.

3 Melior **est** **trīstitia** rīsū,

quia per trīstitiam **vultūs** corrigitur animus.

4 Cor sapientium in domō **lūctus**,

et cor stultōrum in domō laetitiae.

5 **Mēlius** **est** ā sapiente corripī

quam laetārī stultōrum canticīs,

6 quia sīcut **sonitus** spīnārum ārdentium sub **ōllā**,

sīc **rīsus** stultī.

Sed et **hoc** vānitās.

7 Quia **calumnia** stultum facit sapientem,

et mūnus cor īnsānīre facit.

8 “ Melior **est** **fīnis** negōtiī quam prīncipium,

melior **est** patiēns arrogante ”.

9 Nē sīs vēlōx in animō ad īrāscendum, quia **īra** in sinū stultī requiēscit.

10 Nē **dicās**: “Quid, putās, causae **est** quod priōra tempora **meliōra** fuēre quam nunc sunt? ”. Nōn enim ex **sapientiā** interrogās dē **hōc**.

11 **Bona** **est** **sapientia** cum dīvitiīs et prōdest videntibus sōlem.

12 Sīcut enim prōtegit **sapientia**, sīc prōtegit **pecūnia**; **hoc** autem plūs habet ērudītiō, quod **sapientia** vītam tribuit possessōrī suō.

13 Cōnsīderā **opera** Deī: quod nēmō possit **corrigere**, quod ille curvum fēcerit.

14 In **diē** **bonā** **fruere** bonīs et in **diē** **mala** cōnsīderā: sīcut hanc, sīc et illam fēcit Deus, **ita** ut nōn inveniat homō quidquam dē futūrō.

15 **Cūncta** vīdī in diēbus vānitātis meae: **est** iūstus, quī perit in **iūstitiā** **suā**, et impius, quī multō vīvit tempore in **malitiā** **suā**.

16 Nōlī **esse** nimis iūstus

neque sapiēns suprā modum!

Cūr tē **perdere** vīs?

17 Nē agās nimis **impiē**

et nōlī **esse** stultus!

Cūr **morī** dēbeās in tempore nōn tuō?

18 Bonum **est** ut, quod habēs, teneās, sed et ab illō nē subtrahās **manum** tuam, quia quī timet Deum, utrumque dēvītat.

19 **Sapientia** cōnfortābit sapientem super decem prīncipēs cīvitātis.

20 Nūllus enim homō iūstus in **terrā**, quī faciat bonum et nōn peccet.

21 Sed et cūnctīs sermōnibus, quī dīcuntur, nē accommodēs cor tuum, nē forte audiās servum tuum maledīcentem tibi;

22 scit enim **cōnscientia** **tua**, quia et tū crēbrō maledīxistī aliīs.

23 **Cūncta** tentāvī in **sapientiā**, dīxī: “ Sapiēns efficiar ”.

24 Et **ipsa** longius recessit ā mē. **Longē** **est**, quod fuit; et **alta** **est** profunditās. **Quis** inveniet eam?

25 **Lūstrāvī** **ūniversa** animō meō, ut scīrem et cōnsīderārem et quaererem sapientiam et ratiōnem et ut cognōscerem impietātem **esse** stultitiam et errōrem imprūdentiam.

26 Et inveniō amāriōrem morte mulierem, quae laqueus vēnātōrum **est**, et **sagēna** cor eius, **vincula** sunt **manūs** illīus. Quī **placet** Deō, effugiet eam; quī autem peccātor **est**, capiētur ab **illā**.

27 Ecce **hoc** **invēnī**, dīxit Ecclēsiastēs, ūnum et alterum, ut invenīrem ratiōnem,

28 quam adhūc quaerit **anima** **mea**, et nōn **invēnī**:

Hominem dē mīlle ūnum repperī,

mulierem ex omnibus nōn **invēnī**.

29 Ecce sōlummodo **hoc** **invēnī**:

Quod fēcerit Deus hominem rēctum,

et ipsī quaesierint **īnfīnītās** quaestiōnēs.

## 8

1 **Quis** **tālis**, ut sapiēns **est**?

Et **quis** cognōvit solūtiōnem rērum?

**Sapientia** hominis illūminat vultum eius,

et dūritiēs faciēī illīus commūtātur.

2 **Os** **rēgis** observā et propter iūrāmenta Deī

3 nē festīnēs **recēdere** ā faciē eius neque permaneās in rē **malā**, quia omne, quod voluerit, faciet.

4 Quia sermō illīus potestāte plēnus **est**, nec **dīcere** **eī** quisquam potest: “ Quārē **ita** **facis**? ”.

5 Quī cūstōdit praeceptum, nōn experiētur quidquam **malī**; tempus et iūdicium cor **sapientis** intellegit.

6 Omnī enim negōtiō tempus **est** et iūdicium, et **multa** hominis afflīctiō;

7 ignōrat enim quid futūrum sit, nam quōmodo sit futūrum, **quis** nūntiābit **eī**?

8 Nōn **est** in hominis potestāte dominārī super spīritum nec cohibēre spīritum, nec habet potestātem suprā diem **mortis**, nec **ūlla** remissiō **est** ingruente bellō, neque salvābit impietās impium.

9 Omnia haec cōnsīderāvī et **dedī** cor meum cūnctīs operibus, quae fīunt sub **sōle**, quō tempore dominātur homō hominī in **malum** suum.

10 Et **ita** vīdī impiōs sepultōs, discēdentēs dē locō sānctō; in oblīviōnem **cadere** in cīvitāte, quod **ita** **ēgerunt**: sed et **hoc** vānitās **est**.

11 Etenim, quia nōn prōfertur **cito** **sententia** contrā **opera** **mala**, ideō cor fīliōrum hominum replētur, ut perpetrent **mala**.

12 Nam peccātor centiēs facit **malum** et prolongat sibi diēs; vērumtamen **novī** quod erit bonum timentibus Deum, quī **verentur** faciem eius.

13 Nōn sit bonum impiō, nec prolongābit diēs suōs quasi umbram, quī nōn timet faciem Dominī.

14 **Est** vānitās, quae fit super terram: sunt iūstī, quibus **mala** prōveniunt, quasi **opera** ēgerint impiōrum, et sunt impiī, quibus **bona** prōveniunt, quasi iūstōrum **facta** habeant; sed et **hoc** vānissimum iūdicō.

15 Laudāvī igitur laetitiam quod nōn **esset** hominī bonum sub **sōle**, **nisi** quod comederet et biberet atque gaudēret et **hoc** **sōlum** sēcum auferret dē labōre suō in diēbus vītae suae, quōs **dedit** **eī** Deus sub **sōle**.

16 Cum apposuī cor meum, ut scīrem sapientiam et intellegerem occupātiōnem, quae versātur in **terrā**, quod diēbus et noctibus somnum nōn capit oculīs,

17 ecce intellēxī quod omnium operum Deī nūllam possit homō invenīre ratiōnem eōrum, quae fīunt sub **sōle**; et quantō plūs labōrāverit homō ad quaerendum, tantō minus inveniet; etiamsī dīxerit sapiēns sē nōsse, nōn poterit reperīre.

## 9

1 Omnia haec contulī in **corde** meō, ut **cūriōsē** intellegerem quod iūstī atque sapientēs et **opera** eōrum sunt in manū Deī. Utrum amor sit an **odium**, omnīnō nescit homō: **cōram** illīs omnia.

2 Sīcut omnibus sors **ūna**:

iūstō et impiō,

bonō et **malō**,

mundō et immundō,

immolantī victimās et nōn immolantī.

Sīcut bonus sīc et peccātor;

ut quī iūrat, **ita** et ille quī iūrāmentum timet.

3 **Hoc** **est** pessimum inter omnia, quae sub **sōle** fīunt, quia sors **eadem** cūnctīs; unde et **corda** fīliōrum hominum implentur **malitia** et **stultitia** in **vītā** **suā**, et **novissima** eōrum apud mortuōs.

4 Quī enim sociātur omnibus vīventibus, habet fīdūciam: melior **est** **canis** vīvus leōne mortuō.

5 Vīventēs enim sciunt sē **esse** moritūrōs; mortuī vērō nihil nōvērunt amplius nec habent **ultrā** mercēdem, quia oblīviōnī **trādita** **est** **memoriā** eōrum.

6 Amor **quoque** eōrum et **odium** et invidiae simul periērunt, nec iam habent partem in **hōc** saeculō et in opere, quod sub **sōle** geritur.

7 **Vāde** ergō et comede in **laetitiā** pānem tuum

et bibe cum gaudiō vīnum tuum,

etenim iam diū placuērunt Deō **opera** **tua**.

8 Omnī tempore sint vestīmenta **tua** **candida**,

et oleum dē **capite** tuō nōn dēficiat.

9 **Perfruēre** **vītā** cum uxōre, quam dīligis, cūnctīs diēbus vītae īnstabilitātis tuae, quī datī sunt tibi sub **sōle** omnī tempore vānitātis tuae: haec **est** enim pars in **vītā** et in labōre tuō, quō labōrās sub **sōle**.

10 Quodcumque facere potest **manus** **tua**, īnstanter operāre, quia nec opus nec ratiō nec **sapientia** nec **scientiā** erunt apud īnferōs, quō tū properās.

11 Vertī mē ad aliud et vīdī sub **sōle** nec velocium **esse** cursum nec fortium bellum nec sapientium pānem nec doctōrum dīvitiās nec prūdentium grātiam, sed tempus cāsumque in omnibus.

12 Īnsuper nescit homō fīnem suum, sed sīcut piscēs capiuntur **sagēna** **mala**, et sīcut avēs laqueō comprehenduntur, sīc capiuntur hominēs in tempore **malō**, cum eīs extemplō supervēnerit.

13 Hanc **quoque** sub **sōle** vīdī sapientiam et probāvī maximam:

14 cīvitās **parva**, et paucī in **ea** **virī**; **venit** contrā eam rēx magnus et vāllāvit eam exstrūxitque mūnītiōnēs magnās per gȳrum.

15 **Inventus**que **est** in **ea** vir pauper et sapiēns et līberāvit urbem per sapientiam suam; et nūllus deinceps **recordātus** **est** hominis illīus **pauperis**.

16 Et dīcēbam ego meliōrem **esse** sapientiam fortitūdine,

sed **sapientia** **pauperis** contemnitur,

et verba eius nōn sunt **audīta**.

17 Verba sapientium cum lēnitāte audiuntur

plūs quam clāmor prīncipis inter stultōs.

18 Melior **est** **sapientia** quam **arma** **bellica**;

sed ūnus, quī peccāverit, **multa** **bona** perdet.

## 10

1 Muscae morientēs perdunt et corrumpunt oleum unguentāriī.

Gravior quam **sapientia** et **glōria** **est** **parva** **stultitia**.

2 Cor **sapientis** in **dexterā** eius,

et cor stultī in **sinistrā** illīus.

3 Sed et in **viā** stultus ambulāns, cum ipse īnsipiēns sit, omnēs stultōs aestimat.

4 Sī **spīritus** potestātem **habentis** ascenderit contrā tē, locum tuum nē **dīmīserīs**, quia **lēnitās** faciet cessāre **peccāta** **maxima**.

5 **Est** **mālum**, quod vīdī sub **sōle** quasi errōrem ēgredientem ā faciē prīncipis:

6 positum stultum in dignitāte sublīmī et dīvitēs **sēdēre** deorsum.

7 Vīdī servōs in equīs et prīncipēs ambulantēs super terram quasi servōs.

8 Quī **fodit** foveam, **incīdet** in eam;

et, quī dissipat mūrum, mordēbit eum coluber.

9 Quī **excidit** lapidēs, afflīgētur in eīs;

et, quī scindit ligna, perīclitābitur ex eīs.

10 Sī retūsum fuerit ferrum, et aciem eius nōn **exacuēris**, **labor** multiplicābitur, sed lucrum industriae erit **sapientia**.

11 Sī mordeat serpēns incantātiōne **neglēcta**, nihil lucrī habet incantātor.

12 Verba **ōris** **sapientis** **grātia**,

et **labia** **īnsipientīs** praecipitābunt eum.

13 Initium verbōrum eius **stultitia**,

et novissimum **ōris** illīus **īnsipientia** **mala**.

14 Stultus verba multiplicat:

“ Ignōrat homō quid futūrum sit;

et, quid post sē futūrum sit, **quis** **eī** poterit **indicāre**?”.

15 **Labor** stultōrum afflīget eōs,

quī nesciunt in urbem **pergere**.

16 Vae tibi, **terra**, cuius rēx puer **est**,

et cuius prīncipēs **māne** comedunt.

17 **Beāta** **terra**, cuius rēx **nōbilis** **est**,

et cuius prīncipēs vēscuntur in tempore suō

ad reficiendum et nōn ad luxuriam.

18 In pigrīs manibus humiliābitur contignātiō,

et in remissīs perstillābit **domus**.

19 In rīsum faciunt epulās;

vīnum laetificat vītam,

et **pecūniā** praestat omnia.

20 In cōgitātiōne **tuā** **rēgī** nē dētrahās

et in sēcrētō cubiculī tuī nē **maledīxerīs** dīvitī,

quia et avēs caelī portābunt **vōcem** tuam,

et, quī habet pennās, annūntiābit sententiam.

## 11

1 Mitte pānem tuum super trānseuntēs aquās, quia post tempora **multa** inveniēs illum.

2 Dā partem septem necnōn et octo, quia ignōrās, quid futūrum sit **malī** super terram.

3 Sī replētae fuerint nūbēs,

imbrem super terram effundent;

sī **cecīderit** lignum ad austrum aut ad aquilōnem,

in quōcumque locō **cecīderit**, ibi erit.

4 Quī observat ventum, nōn sēminat, et, quī cōnsīderat nūbēs, numquam **mētet**.

5 Quōmodo ignōrās, quae sit **via** **spīritūs**, et **quā** ratiōne compingantur ossa in ventre **praegnantīs**, sīc nescīs **opera** Deī, quī fabricātor **est** omnium.

6 **Māne** **sēmina** sēmen tuum,

et vespere nē cesset **manus** **tua**,

quia nescīs quid **magis** prōsit,

**hoc** aut illud,

et sī utrumque simul melius erit.

7 Dulce lūmen,

et dēlectābile **est** oculīs **vidēre** sōlem.

8 Sī annīs multīs vīxerit homō

et in hīs omnibus laetātus fuerit,

meminisse dēbet tenebrōsī temporis, quod multum erit:

omne, quod vēnerit, vānitās.

9 Laetāre ergō, **iuvenis**, in **adulēscentiā** **tuā**,

et in bonō sit cor tuum in diēbus **iuventūtis** tuae,

et ambulā in viīs **cordīs** tuī

et in intuitū oculōrum tuōrum

et scītō quod prō omnibus hīs

addūcet tē Deus in iūdicium.

10 Aufer cūram ā **corde** tuō

et āmovē **malum** ā carne **tuā**;

**adulēscentia** enim et iuventūs vānae sunt.

## 12

1 Mementō Creātōris tuī

in diēbus **iuventūtis** tuae,

antequam veniat tempus afflīctiōnis,

et appropinquent annī, dē quibus **dicās**:

“ Nōn mihi **placent** ”;

2 antequam tenebrēscat

sōl et lūmen et **lūna** et stēllae,

et revertantur nūbēs post pluviam;

3 quandō commovēbuntur cūstōdēs **domūs**,

et nūtābunt **virī** fortissimī,

et ōtiōsae erunt molentēs imminūtō numerō,

et tenebrēscent videntēs per forāmina,

4 et claudentur ōstia in **platēā**

**submissā** vōce **molentīs**,

et cōnsurgent ad **vōcem** **volucris**,

et subsīdent omnēs fīliae carminis;

5 **excelsa** **quoque** timēbunt

et formīdābunt in **viā**.

Flōrēbit amygdalus,

rēptābit **locusta**,

et dissipābitur **capparis**,

quoniam ībit homō in domum aeternitātis suae,

et circuībunt in **platēā** plangentēs,

6 antequam rumpātur fūniculus argenteus,

et frangātur lēcythus aureus,

et conterātur **hydria** super fontem,

et cōnfringātur **rotā** super cisternam,

7 et revertātur pulvis in terram suam, unde erat,

et **spīritus** redeat ad Deum, quī **dēdit** illum.

8 Vānitās vānitātum,

dīxit Ecclēsiastēs,

et omnia vānitās.

9 Cumque **esset** sapientissimus, Ecclēsiastēs docuit īnsuper **populum** scientiam; ponderāvit et investīgāns composuit parabolās multās.

10 Quaesīvit Ecclēsiastēs verba dēlectābilia et cōnscrīpsit sermōnēs rēctissimōs ac vēritāte plēnōs.

11 Verba sapientium sīcut stimulī, et quasi clāvī dēfīxī sunt magistrī collātiōnum; **data** sunt ā pāstōre ūnō.

12 Hīs amplius, fīlī mī, nē requīrās: faciendī plūrēs librōs nūllus **est** **fīnis**, frequēnsque meditātiō **carnis** afflīctiō **est**.

13 **Fīnīs** loquendī, omnibus **audītīs**: Deum timē et **mandāta** eius observā; **hoc** **est** enim **omnis** homō.

14 Et **cūncta**, quae fīunt, addūcet Deus in iūdicium circā omne occultum, sīve bonum sīve **mālum**.

