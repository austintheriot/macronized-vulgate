AD THESSALONĪCĒNSĒS **EPISTULA** Ī SĀNCTĪ PAULĪ APOSTOLĪ

1 2 3 4 5

1 

1 Paulus et Silvānus et Tīmotheus ecclēsiae Thessalonīcēnsium in Deō Patre et Dominō **Iēsu** Chrīstō: **grātia** vōbīs et pāx.

2 **Grātiās** agimus Deō semper prō omnibus vōbīs, memoriam facientēs in ōrātiōnibus nostrīs, **sine** intermissiōne;

3 memorēs **operis** fideī vestrae et labōris cāritātis et sustinentiae speī Dominī nostrī **Iēsu** Chrīstī ante Deum et Patrem nostrum;

4 scientēs, frātrēs, dīlēctī ā Deō, ēlēctiōnem vestram,

5 quia ēvangelium nostrum nōn fuit ad vōs in sermōne tantum sed et in virtūte et in Spīritū Sānctō et in plēnitūdine **multa**, sīcut **scītis** quālēs **fuerīmus** vōbīs propter vōs.

6 Et vōs imitātōrēs nostrī factī **estis** et Dominī, excipientēs verbum in trībulātiōne **multā** cum gaudiō **Spīritus** Sānctī,

7 **ita** ut factī **sītis** **fōrma** omnibus crēdentibus in **Macedoniā** et in **Achāiā**.

8 Ā vōbīs enim diffāmātus **est** sermō Dominī nōn **sōlum** in **Macedoniā** et in **Achāiā**, sed in omnī locō **fidēs** **vestra**, quae **est** ad Deum, **profecta** **est**, **ita** ut nōn sit nōbīs necesse quidquam loquī;

9 ipsī enim dē nōbīs annūntiant quālem introitum **habuerīmus** ad vōs, et quōmodo conversī **estis** ad Deum ā simulācrīs, servīre Deō vīvō et vērō

10 et exspectāre Fīlium eius dē caelīs, quem suscitāvit ex mortuīs, **Iēsum**, quī ēripit nōs ab **īrā** **ventūra**.

2

1 Nam ipsī **scītis**, frātrēs, introī tum nostrum ad vōs, quia nōn **inānis** fuit;

2 sed ante passī et contumēliīs affectī, sīcut **scītis**, in Philippīs, fīdūciam habuimus in Deō nostrō loquī ad vōs ēvangelium Deī in **multā** sollicitūdine.

3 Exhortātiō enim **nostra** nōn ex errōre neque ex **immunditiā** neque in dolō,

4 sed sīcut **probātī** sumus ā Deō, ut crēderētur nōbīs ēvangelium, **ita** loquimur nōn quasi hominibus placentēs, sed Deō, quī probat **corda** **nostra**.

5 Neque enim aliquandō fuimus in sermōne adūlātiōnis, sīcut **scītis**, neque sub praetextū avāritiae, Deus **testis**,

6 nec quaerentēs ab hominibus glōriam, neque ā vōbīs neque ab aliīs;

7 cum possēmus onerī **esse** ut Chrīstī apostolī, sed factī sumus parvulī in **mediō** vestrum, tamquam sī nūtrīx foveat fīliōs suōs;

8 **ita** dēsīderantēs vōs, **cupidē** volēbāmus **trādere** vōbīs nōn **sōlum** ēvangelium Deī sed etiam animās nostrās, quoniam cārissimī nōbīs factī **estis**.

9 **Memorēs** enim **estis**, frātrēs, labōris nostrī et fatīgātiōnis; nocte et **diē** operantēs, nē quem vestrum gravārēmus, praedicāvimus in vōbīs ēvangelium Deī.

10 Vōs testēs **estis** et Deus, quam **sānctē** et **iūstē** et **sine** **querēlā** vōbīs, quī crēdidistis, fuimus;

11 sīcut **scītis** quāliter ūnumquemque vestrum, tamquam pater fīliōs suōs,

12 dēprecantēs vōs et cōnsōlantēs testificātī sumus, ut ambulārētis **dignē** Deō, quī vocat vōs in suum rēgnum et glōriam.

13 Ideō et nōs grātiās agimus Deō **sine** intermissiōne, quoniam cum accēpissētis ā nōbīs verbum **audītūs** Deī, accēpistis nōn ut verbum hominum sed, sīcut **est** **vērē**, verbum Deī, quod et operātur in vōbīs, quī **crēditis**.

14 Vōs enim imitātōrēs factī **estis**, frātrēs, ecclēsiārum Deī, quae sunt in **Iūdaeā** in Chrīstō **Iēsu**; quia **eadem** passī **estis** et vōs ā contribūlibus vestrīs, sīcut et ipsī ā Iūdaeīs,

15 quī et Dominum **occīdērunt** **Iēsum** et prophētās et nōs persecūtī sunt et Deō nōn **placent** et omnibus hominibus adversantur,

16 prohibentēs nōs gentibus loquī, ut salvae fīant, ut impleant **peccāta** **sua** semper. **Pervēnit** autem **īra** Deī super illōs usque in fīnem.

17 Nōs autem, frātrēs, dēsōlātī ā vōbīs ad tempus hōrae, faciē nōn **corde**, abundantius festīnāvimus faciem vestram **vidēre** cum multō dēsīderiō.

18 Propter quod voluimus venīre ad vōs, ego quidem Paulus et semel et iterum; et impedīvit nōs Satanās.

19 Quae **est** enim **nostra** spēs aut gaudium aut **corōna** glōriae — **nōnne** et vōs — ante Dominum nostrum **Iēsum** in adventū eius?

20 Vōs enim **estis** **glōriā** **nostrā** et gaudium.

3

1 Propter quod nōn sustinentēs amplius, placuit nōbīs, ut relin querēmur Athēnīs **sōlī**,

2 et mīsimus Tīmotheum, frātrem nostrum et cooperātōrem Deī in ēvangeliō Chrīstī, ad cōnfirmandōs vōs et exhortandōs prō **fide** **vestrā**,

3 ut nēmō turbētur in trībulātiōnibus istīs. Ipsī enim **scītis** quod in **hōc** positī sumus;

4 nam et cum apud vōs **essēmus**, praedīcēbāmus vōbīs passūrōs nōs trībulātiōnēs, sīcut et factum **est** et **scītis**.

5 Proptereā et ego amplius nōn sustinēns, mīsī ad cognōscendam fidem vestram, nē forte tentāverit vōs **is** quī tentat, et **inānis** fīat **labor** noster.

6 Nunc autem, veniente Tīmotheō ad nōs ā vōbīs et annūntiante nōbīs fidem et cāritātem vestram, et quia memoriam nostrī habētis bonam semper, dēsīderantēs nōs **vidēre**, sīcut nōs **quoque** vōs;

7 ideō cōnsōlātī sumus, frātrēs, propter vōs in omnī necessitāte et trībulātiōne **nostrā** per vestram fidem;

8 quoniam nunc vīvimus, sī vōs **stātis** in Dominō.

9 Quam enim grātiārum āctiōnem possumus Deō **retribuere** prō vōbīs in omnī gaudiō, quō gaudēmus propter vōs ante Deum nostrum,

10 nocte et **diē** abundantius ōrantēs, ut videāmus faciem vestram et compleāmus **ea**, quae dēsunt fideī vestrae?

11 Ipse autem Deus et Pater noster et Dominus noster **Iēsus** dīrigat viam nostram ad vōs;

12 vōs autem Dominus abundāre et superabundāre faciat cāritāte in invicem et in omnēs, quemadmodum et nōs in vōs;

13 ad **cōnfirmanda** **corda** **vestra** **sine** **querēlā** in sānctitāte ante Deum et Patrem nostrum, in adventū Dominī nostrī **Iēsu** cum omnibus sānctīs eius. Āmēn.

4

1 Dē cēterō ergō, frātrēs, rogāmus vōs et obsecrāmus in Dominō **Iēsu**, ut — quemadmodum accēpistis ā nōbīs quōmodo vōs oporteat ambulāre et **placēre** Deō, sīcut et **ambulātis** — ut abundētis **magis**.

2 **Scītis** enim, quae **praecepta** **dederimus** vōbīs per Dominum **Iēsum**.

3 Haec **est** enim voluntās Deī, sānctificātiō **vestra**,

4 ut abstineātis ā fornicātiōne; ut sciat ūnusquisque vestrum suum **vās** **possidēre** in sānctificātiōne et **honōre**,

5 nōn in passiōne dēsīderiī, sīcut et gentēs, quae ignōrant Deum;

6 ut nē **quis** supergrediātur neque circumveniat in negōtiō frātrem suum, quoniam vindex **est** Dominus dē hīs omnibus, sīcut et praedīximus vōbīs et testificātī sumus.

7 Nōn enim vocāvit nōs Deus in immunditiam sed in sānctificātiōnem.

8 Itaque, quī spernit, nōn hominem spernit sed Deum, quī etiam dat Spīritum suum Sānctum in vōs.

9 Dē cāritāte autem frāternitātis nōn necesse habētis, ut vōbīs scrībam; ipsī enim vōs ā Deō ēdoctī **estis**, ut dīligātis invicem;

10 etenim facitis illud in omnēs frātrēs in **ūniversā** **Macedoniā**. Rogāmus autem vōs, frātrēs, ut abundētis **magis**;

11 et operam dētis, ut quiētī **sītis** et ut vestrum negōtium agātis et operēminī manibus vestrīs, sīcut praecipimus vōbīs;

12 ut **honestē** ambulētis ad eōs, quī **foris** sunt, et **nūllīus** aliquid **dēsīderētis**.

13 Nōlumus autem vōs ignōrāre, frātrēs, dē dormientibus, ut nōn contrīstēminī sīcut et cēterī, quī spem nōn habent.

14 Sī enim crēdimus quod **Iēsus** mortuus **est** et resurrēxit, **ita** et Deus eōs, quī dormiērunt, per **Iēsum** addūcet cum eō.

15 **Hoc** enim vōbīs dīcimus in verbō Dominī, quia nōs, quī vīvimus, quī relinquimur in adventum Dominī, nōn praeveniēmus eōs, quī dormiērunt;

16 quoniam ipse Dominus in iussū, in vōce archangelī et in **tubā** Deī dēscendet dē caelō, et mortuī, quī in Chrīstō sunt, resurgent prīmī;

17 deinde nōs, quī vīvimus, quī relinquimur, simul rapiēmur cum illīs in nūbibus obviam Dominō in **āera**, et sīc semper cum Dominō erimus.

18 Itaque cōnsōlāminī invicem in verbīs istīs.

5

1 Dē temporibus autem et mō **mentis**, frātrēs, nōn indigētis, ut scrībātur vōbīs;

2 ipsī enim dīligenter **scītis** quia diēs Dominī, sīcut fūr in nocte, **ita** veniet.

3 Cum enim dīxerint: “ Pāx et sēcūritās ”, tunc repentīnus eīs superveniet **interitus**, sīcut dolor in uterō habentī, et nōn effugient.

4 Vōs autem, frātrēs, nōn **estis** in tenebrīs, ut vōs diēs ille tamquam fūr comprehendat;

5 omnēs enim vōs fīliī **lūcīs** **estis** et fīliī diēī. Nōn sumus **noctīs** neque tenebrārum;

6 igitur nōn dormiāmus sīcut cēterī, sed vigilēmus et sōbriī sīmus.

7 Quī enim dormiunt, nocte dormiunt; et, quī ēbriī sunt, nocte inēbriantur.

8 Nōs autem, quī diēī sumus, sōbriī sīmus, indūtī lōrīcam fideī et cāritātis et galeam spem **salūtis**;

9 quoniam nōn posuit nōs Deus in īram sed in acquīsītiōnem **salūtis** per Dominum nostrum **Iēsum** Chrīstum,

10 quī mortuus **est** prō nōbīs, ut sīve vigilēmus sīve dormiāmus, simul cum illō vīvāmus.

11 Propter quod cōnsōlāminī invicem et **aedificāte** alterutrum, sīcut et facitis.

12 Rogāmus autem vōs, frātrēs, ut **nōverītis** eōs, quī labōrant inter vōs et praesunt vōbīs in Dominō et monent vōs,

13 ut habeātis illōs superabundanter in cāritāte propter opus illōrum. Pācem habēte inter vōs.

14 Hortāmur autem vōs, frātrēs: corripite inquiētōs, cōnsōlāminī pusillanimēs, suscipite īnfirmōs, longanimēs **ēstote** ad omnēs.

15 Vidēte, nē **quis** **malum** prō **malō** alicui reddat, sed semper, quod bonum **est**, sectāminī et in invicem et in omnēs.

16 Semper gaudēte,

17 **sine** intermissiōne **ōrāte**,

18 in omnibus grātiās agite; haec enim voluntās Deī **est** in Chrīstō **Iēsu** ergā vōs.

19 **Spīritum** nōlīte **exstinguere**,

20 prophētīās nōlīte **spernere**;

21 omnia autem **probātē**, quod bonum **est** tenēte,

22 ab omnī speciē **mala** abstinēte vōs.

23 Ipse autem Deus **pācis** sānctificet vōs per omnia, et integer **spīritus** vester et **anima** et corpus **sine** **querēlā** in adventū Dominī nostrī **Iēsu** Chrīstī servētur.

24 **Fidēlis** **est**, quī vocat vōs, quī etiam faciet.

25 Frātrēs, **ōrātē** etiam prō nōbīs.

26 **Salūtāte** frātrēs omnēs in ōsculō sānctō.

27 Adiūrō vōs per Dominum, ut **lēgātur** **epistula** omnibus frātribus.

28 **Grātia** Dominī nostrī **Iēsu** Chrīstī vōbīscum.


