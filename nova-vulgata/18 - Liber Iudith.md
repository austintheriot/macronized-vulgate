# **LIBER** IUDITH

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16)

## 1

1 Annō duodecimō rēgnī Nabuchodonosor, quī rēgnāvit in Assyriīs in Nineve cīvitāte **magnā**, in diēbus Arphaxad, quī rēgnāvit in Mēdīs in Ecbatanīs

2 et aedificāvit in Ecbatanīs et in circuitū mūrōs ex lapidibus excīsīs in lātitūdinem cubitōrum trium et in longitūdinem cubitōrum sex et fēcit altitūdinem mūrī cubitōrum septuāgintā et lātitūdinem eius cubitōrum quīnquāgintā

3 et turrēs eius cōnstituit super portās eius cubitōrum centum et lātitūdinem eārum fundāvit in cubitōs sexāgintā.

4 Et fēcit portās eius portās exsurgentēs in altitūdinem cubitōrum septuāgintā et in lātitūdinem eārum **cubitīs** quadrāgintā in exitum **virtūtis** potentium eius et in dispositiōnēs peditum eius.

5 Et fēcit bellum in diēbus illīs rēx Nabuchodonosor ad Arphaxad rēgem in campō magnō, **hic** **est** campus in fīnibus Ragau.

6 Et convēnērunt in pugnam omnēs inhabitantēs montānam et omnēs inhabitantēs **Euphrātēn** et Tigrin et Hidaspen et campōs Arioch **rēgis** Elymaeōrum. Et convēnērunt gentēs multae valdē ad bellum fīliōrum Chaldaeōrum.

7 Et mīsit Nabuchodonosor rēx Assyriōrum ad omnēs inhabitantēs Persidem et ad omnēs inhabitantēs ad occāsum: inhabitantēs Ciliciam et **Damascum** et **Libanum** et Antilibanum et ad omnēs inhabitantēs circā faciem maritimae;

8 et ad eōs, quī sunt in nātiōnibus Carmēlī et Galaad, et ad superiōrem Galilaeam et ad campum magnum Esdrelon;

9 et ad omnēs, quī in **Samarīā** et cīvitātibus eius et trāns **Iordānen** usque in Ierusālem et Bathanam et Chelus et Cadēs et flūmen Aegyptī et Taphnas et Ramessēs et omnem terram Gessen,

10 usquedum veniātur suprā Tanim et **Memphīn**, et ad omnēs inhabitantēs Aegyptum, usquedum veniātur ad fīnēs Aethiopiae.

11 Et contempsērunt omnēs inhabitantēs ūniversam terram verbum Nabuchodonosor **rēgis** Assyriōrum et nōn convēnērunt cum eō in pugnam, quoniam nōn timuērunt eum, sed erat adversus eōs quasi vir ūnus. Et remīsērunt lēgātōs eius vacuōs in dēspectū faciēī eōrum.

12 Et indignātus **est** rēx Nabuchodonosor ad omnem terram istam vehementer. Et iūrāvit per thronum et rēgnum suum sē vindicātūrum **esse** omnēs fīnēs Ciliciae et Damascēnae et **Syriae**, sublātūrum sē gladiō suō et omnēs inhabitantēs Moab et fīliōs Ammōn et omnem Iūdaeam et omnēs, quī in Aegyptō, usquedum veniātur ad fīnēs duōrum marium.

13 Et praeparāvit sē in virtūte **suā** adversus rēgem Arphaxad in annō septimō decimō et invaluit in **pugnā** **suā** et ēvertit omnem virtūtem Arphaxad et omnem equitātum eius et omnēs **currūs** ipsīus

14 et **dominātus** **est** cīvitātibus eius. Et abiit usque ad **Ecbatanā** et obtinuit turrēs et praedāvit **platēās** eius et ōrnātum eius posuit in improperium illīus.

15 Et cēpit Arphaxad in montibus Ragau et **iaculātus** **est** eum iaculīs **suīs** et disperdidit eum usque in illum diem.

16 Et reversus **est** posteā in Ninevēn ipse et **commixtūrā** eius, multitūdō hominum pugnātōrum **multa** valdē. Et erat ibi requiēscēns et epulāns ipse et virtūs eius per diēs centum vīgintī.

## 2

1 Et in annō octāvō decimō, secundō et vīcēsimō **diē** **mēnsis** prīmī factum **est** verbum Nabuchodonosor **rēgis** Assyriōrum, ut vindicāret omnem terram, sīcut **locūtus** **est**.

2 Et convocāvit omnēs famulōs suōs et omnēs magnātēs suōs et posuit cum eīs sēcrētum cōnsiliī **suī** et cōnsummāvit omne **malum** terrae ex ōre suō;

3 et ipsī iūdicāvērunt extermināre omnem carnem eōrum, quī nōn sunt obsecūtī verbō **ōris** eius.

4 Et factum **est**, cum cōnsummāsset cōnsilium suum, vocāvit Nabuchodonosor rēx Assyriōrum Holofernen prīncipem mīlitiae **virtūtis** suae, quī erat secundus post sē,

5 et dīxit ad eum: ”Haec dīcit rēx magnus, ūniversae terrae dominus. Ecce tū exiēs ā faciē **meā** et accipiēs tēcum virōs fīdentēs in virtūte **suā**: in centum vīgintī **mīlia** peditum et multitūdinem equōrum cum ascēnsōribus duodecim **mīlia**;

6 et exiēs in obviam ūniversae terrae ad occāsum, quia nōn crēdidērunt verbō **ōris** meī.

7 Et dēnūntiābis eīs, ut praeparent mihi terram et aquam, quoniam ego exeam in **īrā** **meā** ad eōs et cooperiam omnem faciem terrae in pedibus **virtūtis** meae et dabō eōs in **rapīnam**,

8 et vulnerātī illōrum replēbunt **vallēs** eōrum, et **omnis** torrēns et flūmen inundāns mortuīs eōrum replēbuntur.

9 Et addūcam captīvitātem eōrum ad **extrēmā** ūniversae terrae.

10 Tū autem exiēns praeoccupābis mihi omnem fīnem eōrum, et trādent sē tibi, et reservābis mihi in diem redargūtiōnis eōrum.

11 Super eōs autem, quī nōn oboediunt, nōn parcet oculus tuus, ut dēs eōs in occīsiōnem et **rapīnam** in **tōtā** **terrā** **tua**,

12 quoniam vīvō ego et potestās rēgnī meī; **locūtus** sum et faciam omnia haec in manū **meā**.

13 Et tū nōn praeteriēs ūnum verbum dominī tuī, sed cōnsummāns cōnsummābis, sīcut praecēpī tibi, et nōn prolongābis, ut faciās **ea**”.

14 Et exiit Holofernēs ā faciē dominī **suī** et vocāvit omnēs praefectōs et **ducēs** et **magistrātūs** **virtūtis** Assyriae

15 et numerāvit ēlēctōs virōs in expedītiōnem, quemadmodum praecēperat **eī** dominus suus, in centum vīgintī **mīlia** et **equitum** sagittāriōrum duodecim **mīlia**.

16 Et disposuit eōs, quemadmodum bellī multitūdō cōnstituitur.

17 Et accēpit camēlōs et asinōs et mūlōs ad ūtēnsilia eōrum, multitūdinem magnam valdē, et ovēs et bovēs et caprās in praeparātiōnem eōrum, quōrum nōn erat numerus,

18 et epimēnia omnī **virō** in multitūdinem; et aurum et argentum dē domō **rēgis** multum valdē.

19 Et exiit ā Nineve ipse et **omnis** virtūs eius in profectiōnem, ut praecēderet rēgem Nabuchodonosor et cooperīret omnem faciem terrae, quae **est** ad occāsum, in quadrīgīs et equitibus et peditibus ēlēctīs **suīs**.

20 Et **multa** **mixtūra** sīcut **locustā** convēnērunt cum eīs et sīcut **arēna** terrae; nōn enim erat numerus prae multitūdine eōrum.

21 Et exiērunt ex Nineve viam diērum trium super faciem campī Bectileth et posuērunt tabernācula **sua** ā Bectileth iuxtā montem, quī **est** in **sinistrā** superiōris Ciliciae.

22 Et accēpit omnem virtūtem suam, peditēs et equitēs et quadrīgās suās et abiit inde in montānam

23 et **concīdit** Phut et Lud et praedāvērunt omnēs fīliōs Rassis et fīliōs Ismaēl, quī erant contrā faciem dēsertī ad austrum Chelaēōrum.

24 Et **trānsgressus** **est** **Euphrātēn** et trānsiit Mesopotamiam et dīruit omnēs cīvitātēs excelsās, quae erant ad torrentem Abronam, usquequō veniātur ad mare.

25 Et occupāvit terminōs Ciliciae et **concīdit** omnēs adversantēs sibi et **venit** usque ad terminōs Iapheth, quī sunt ad austrum contrā faciem Arabiae.

26 Et circuīvit omnēs fīliōs Madiān et succendit tabernācula eōrum et praedāvit **stabula** eōrum.

27 Et dēscendit in campum Damascī in diēbus **messis** frūmentī et succendit omnēs agrōs eōrum; gregēs et **armenta** **dedit** in exterminium et cīvitātēs eōrum spoliāvit et campōs eōrum ventilāvit et percussit omnēs iuvenēs eōrum in ōre gladiī.

28 Et **incīdit** timor et tremor eius super inhabitantēs maritimam, quī erant in Sidōne et **Tȳrō**, et inhabitantēs Sur et Ochīna et omnēs, quī incolēbant Iamniam; et habitantēs in Azōtō et Ascalōne et **Gāzā** timuērunt eum valdē.

## 3

1 Et mīsērunt ad eum lēgātōs verbīs pācificīs dīcentēs:

2 ”Ecce nōs puerī Nabuchodonosor **rēgis** magnī adstāmus **cōram** tē; **ūtere** nōbīs, quemadmodum **placet** faciēī tuae.

3 Ecce vīllae nostrae et **omnis** locus noster et **omnis** campus frūmentī et gregēs et **armenta** et omnia **stabula** iūmentōrum nostrōrum adstant ante faciem tuam; **ūtere**, quemadmodum **placet** tibi.

4 Ecce et cīvitātēs nostrae et, quī inhabitant in eīs, servī tuī sunt; veniēns occurre eīs, sīcut **est** bonum in oculīs tuīs”.

5 Et vēnērunt **virī** ad Holofernēn et nūntiāvērunt **eī** secundum verba haec.

6 Et dēscendit ad maritimam ipse et virtūs eius et cūstōdīvit cīvitātēs excelsās et accēpit ex eīs in auxilium virōs ēlēctōs.

7 Et excēpērunt eum ipsī et **omnis** circumregīō eōrum cum **corōnīs** et chorīs et tympanīs.

8 Et dēstrūxit omnēs fīnēs eōrum et lūcōs eōrum **excidit**, et datum **eī** erat omnēs deōs terrae extermināre, ut ipsī **sōlī** Nabuchodonosor servīrent omnēs gentēs, et omnēs linguae et omnēs **tribūs** eōrum invocārent eum deum.

9 Et **venit** contrā faciem Esdrelon prope Dothain, quae **est** contrā dēscēnsum magnum Iūdaeae,

10 et **castra** posuērunt inter Gabaā et Scythārum cīvitātem. Et erat ibi mēnsem diērum, ut colligeret omnia ūtēnsilia **virtūtis** suae.

## 4

1 Et audiērunt fīliī Isrāēl, quī habitābant in **Iūdaeā**, omnia, quaecumque fēcerat gentibus Holofernēs prīnceps mīlitiae Nabuchodonosor **rēgis** Assyriōrum, et quemadmodum spoliāverat omnia **sāncta** eōrum et dederat **ea** in exterminium.

2 Et timuērunt multum valdē ā faciē eius et prō Ierusālem et prō templō Dominī Deī **suī** turbātī sunt,

3 quoniam nūper ascenderant dē captīvitāte, et nūper **omnis** **populus** Iūdaeae **collēctus** erat, et vāsa et altāre et **domus** ex commaculātiōne **sānctificāta** erant.

4 Et mīsērunt in omnem fīnem Samarīae et in vīcōs et Bethoron et Abelmain et Ierichō et Choba et Aisora et **convallem** Salem.

5 Et praeoccupāvērunt omnēs verticēs montium excelsōrum et **mūrīs** circumdedērunt vīcōs, quī in eīs sunt, et reposuērunt epimēnia in praeparātiōnem pugnae, quoniam nūper erant campī eōrum dēmessī.

6 Et scrīpsit Ioachim sacerdōs magnus, quī erat in diēbus illīs in Ierusālem, inhabitantibus Betuliam et Betomesthaim, quae **est** suprā dēscēnsum contrā Esdrelon, contrā faciem campī prope Dothain,

7 dīcēns ut obtinērent **ascēnsūs** montānae, quoniam per eōs erat **introitus** in Iūdaeam et erat facile prohibēre ascendentēs, eō quod angustus **esset** **accessus** **virīs** plūs quam duōbus.

8 Et fēcērunt fīliī Isrāēl, sīcut cōnstituerat illīs Ioachim sacerdōs magnus et seniōrēs tōtīus **plēbis** Isrāēl, quī sedēbant in Ierusālem.

9 Et exclāmāvit **omnis** vir Isrāēl ad Deum in **īnstantiā** **magnā**, et humiliāvērunt animās suās in ieiūniō magnō;

10 ipsī et mulierēs eōrum et īnfantēs eōrum et iūmenta eōrum et **omnis** **advena** et mercennārius et argentō ēmptus eōrum posuērunt cilicia super lumbōs suōs.

11 Et **omnis** vir Isrāēl et mulier et puerī, quī habitābant in Ierusālem, prōcidērunt ante faciem templī et cinērāvērunt **capita** **sua** et extendērunt cilicia **sua** contrā faciem templī Dominī.

12 Et altāre ciliciō cooperuērunt et clāmāvērunt ad Deum Isrāēl ūnanimēs īnstanter, ut nōn daret in **rapīnam** īnfantēs eōrum et mulierēs in praedam et cīvitātēs **hērēditātis** eōrum in exterminium et **sānctā** in maculātiōnem et in improperium, gaudium gentibus.

13 Et audīvit Dominus **vōcem** eōrum et vīdit angustiam eōrum; et erat **populus** ieiūnāns diēs plūrēs in **tōtā** **Iūdaeā** et Ierusālem, et prōcidērunt contrā faciem sānctōrum Dominī **omnipotentis**.

14 Et Ioachim sacerdōs magnus et omnēs adstantēs ante cōnspectum Dominī sacerdōtēs et dēservientēs Dominō praecīnctī ciliciīs lumbōs suōs offerēbant holocaustum īnstantiae et **vōta** et **voluntāria** **mūnera** **populī**.

15 Et erat cinis super cidarēs eōrum, et clāmābant ad Dominum ex omnī virtūte, ut in bonum vīsitāret omnem domum Isrāēl.

## 5

1 Et renūntiātum **est** Holofernī prīncipī mīlitiae **virtūtis** Assyriae quoniam fīliī Isrāēl praeparāverant sē ad pugnam et **trānsitūs** montānae conclūserant et **mūris** cīnxerant omnem verticem **montis** excelsī et posuerant in campīs offendicula.

2 Et īrātus **est** **īrācundiā** valdē et convocāvit omnēs prīncipēs Moab et **ducēs** Ammōn et omnēs **magistrātūs** maritimae

3 et dīxit eīs: ”**Renūntiāte** mihi, fīliī Chanaan: **Quis** **est** iste **populus**, quī **sedet** in montānīs? Quae sunt autem, quās inhabitant, cīvitātēs, et quae **est** multitūdō **virtūtis** eōrum? Et in quō **est** potestās et fortitūdō eōrum, et **quis** **praeest** super eōs rēx, dux mīlitiae eōrum?

4 Et quārē terga vertērunt, nē venīrent in obviam mihi prae omnibus, quī inhabitant ad occāsum?”.

5 Et dīxit ad eum Achior dux fīliōrum Ammōn: ”Audiat dominus meus verbum ex ōre servī tuī, et referam tibi vēritātem dē **populō** istō, quī inhabitat **montāna** **ista** iuxtā tē, et nōn exībit mendācium ex ōre servī tuī.

6 **Populus** **hic** **est** ex prōgeniē Chaldaeōrum

7 et inhabitāvērunt prīmum in **Mesopotamiā**, quoniam nōluērunt sequī deōs patrum suōrum, quī fuērunt in **terrā** Chaldaeōrum praeclārī.

8 Et dēclīnāvērunt dē **viā** **parentum** suōrum et adōrāvērunt Deum caelī, Deum, quem cognōvērunt; et ēiēcērunt eōs ā faciē deōrum suōrum, et fūgērunt in Mesopotamiam et inhabitāvērunt ibi diēs multōs.

9 Et dīxit Deus eōrum, ut exīrent dē peregrīnātiōne ipsōrum et īrent in terram Chanaan. Et inhabitāvērunt ibi et replētī sunt aurō et argentō et pecoribus multīs valdē.

10 Et dēscendērunt in Aegyptum — cooperuerat enim famēs faciem terrae Chanaan — et commorātī sunt ibi, usquedum ēnūtrītī sunt et factī sunt ibi in multitūdinem magnam, nec erat numerus **generis** eōrum.

11 Et īnsurrēxērunt super eōs Aegyptiī et circumvēnērunt eōs in **lutō** et **latere**, humiliāvērunt eōs et posuērunt eōs in servōs.

12 Et clāmāvērunt ad Deum suum, et percussit **tōtam** terram Aegyptī **plāgīs**, in quibus nōn erat **medicīna**, et ēiēcērunt eōs Aegyptiī ā faciē **suā**.

13 Et exsiccāvit Deus Rubrum mare ante eōs

14 et ēdūxit eōs in viam Sināī et Cadesbarne. Et ēiēcērunt omnēs inhabitantēs in erēmō

15 et habitāvērunt in **terrā** Amorraēōrum et omnēs Hesebonītās exstirpāvērunt in virtūte **suā**. Et trānseuntēs Iordānem possēdērunt **tōtam** montānam

16 et ēiēcērunt ā faciē **suā** Chananaeum et Pherezaeum et Iebusaeum et Sichem et omnēs Gergesaēōs et habitāvērunt in **eā** diēbus multīs.

17 Et, usquedum nōn peccārent in cōnspectū Deī **suī**, erant cum ipsīs **bona**, quia Deus odiēns inīquitātem cum ipsīs **est**.

18 Sed, cum recessērunt ā **viā**, quam disposuerat illīs, exterminātī sunt in **bellīs** multīs multum valdē et captīvī ductī sunt in terram nōn suam, et templum Deī eōrum **dēvenit** ad **solum**, et cīvitātēs eōrum comprehēnsae sunt ab adversāriīs.

19 Et nunc revertentēs ad Deum suum ascendērunt ā dispersiōne, **quā** dispersī fuerant, et possēdērunt Ierusālem, ubi sānctuārium eōrum **est**, et inhabitāvērunt in **montāna**, quia erat **dēserta**.

20 Et nunc, dominātor domine, siquidem **est** **ignōrantia** in **populō** istō, et peccant in Deum suum, īnspiciēmus quoniam **est** in illīs offendiculum **hoc** et ascendēmus et expugnābimus eōs;

21 sī autem nōn **est** inīquitās in **ipsā** gente, trānseat dominus meus, nē forte prōtegat eōs Dominus eōrum et Deus eōrum, et erimus in improperium **cōram** omnī **terrā**”.

22 Et factum **est**, ut dēsiit loquī Achior verba haec, murmurāvit **omnis** **populus**, quī erat in circuitū tabernāculī. Et dīxērunt magnātēs Holofernī et omnēs, quī habitābant maritimam et Moab, ut cōnfīgerent eum:

23 ”Nōn enim timēbimus ā fīliīs Isrāēl; ecce enim **populus**, in quō nōn **est** virtūs neque potestās in pugnam validam.

24 Propter **hoc** ascendēmus, et erunt in ēscam mīlitiae tuae, dominātor Holofernēs”.

## 6

1 Et, cum cessāsset **tumultus** **virōrum**, quī erant in circuitū conciliī, dīxit Holofernēs prīnceps mīlitiae **virtūtis** Assyriae ad Achior **cōram** omnī **populō** aliēnigenārum et ad omnēs fīliōs Moab:

2 ”Et **quis** **es** tū, Achior, et mercennāriī Ephraim, quoniam prophētāstī nōbīs sīcut hodiē et dīxistī quoniam **genus** fīliōrum Isrāēl nōn expugnātur, quoniam Deus eōrum prōteget eōs? Et **quis** **est** Deus, **nisi** Nabuchodonosor rēx **omnis** terrae? **Hic** mittet potestātem suam et disperdet eōs ā faciē terrae, et nōn līberābit eōs Deus eōrum.

3 Sed nōs servī illīus percutiēmus eōs sīcut hominem ūnum, nec sustinēbunt vim equōrum nostrōrum.

4 Inundābimus enim eōs in ipsīs, et montēs eōrum inēbriābuntur sanguine eōrum, et campī eōrum replēbuntur mortuīs eōrum, et nōn resistet vestīgium pedum eōrum contrā faciem nostram, sed perditiōne perient. Dīcit rēx Nabuchodonosor, dominus ūniversae terrae; dīxit enim, et nōn frūstrābuntur verba **ōris** eius.

5 Tū autem, Achior, mercennārī Ammōn, quī **locūtus** **es** verba haec in **diē** inīquitātis tuae, nōn vidēbis faciem meam iam ex hāc **diē**, quoadusque ulcīscar in **genus** illōrum, quī ascendērunt ex Aegyptō.

6 Et tunc pertrānsiet ferrum mīlitiae meae et **populus** famulōrum meōrum latera **tua**, et cadēs cum **vulnerātis** eōrum, cum vēnerō.

7 Et dēdūcent tē servī meī in montānam et pōnent tē in **ūnā** cīvitātum ascēnsuum

8 et nōn periēs, dōnec exterminēris cum eīs.

9 Et, sī spērās **corde** tuō quoniam nōn capientur, nōn **concidat** faciēs **tua**. **Locūtus** sum, et nihil **dēcidet** verbōrum meōrum”.

10 Et praecēpit Holofernēs servīs **suīs**, quī erant adstantēs in tabernāculō eius, ut comprehenderent Achior et dūcerent eum in Betuliam et trāderent in **manūs** fīliōrum Isrāēl.

11 Et comprehendērunt eum servī eius et dūxērunt illum extrā **castra** in campum et prōmōvērunt ex **mediō** campō in montānam et advēnērunt ad fontēs, quī erant sub Betulīā.

12 Et, ut vīdērunt eōs **virī** cīvitātis super verticem **montis**, accēpērunt **arma** **sua** et exiērunt extrā cīvitātem suprā cacūmen **montis**, et **omnis** vir fundibalārius occupāvit **ascēnsus** eōrum et mittēbat lapidēs super eōs.

13 Et accēdentēs sub monte alligāvērunt Achior et relīquērunt prōiectum sub rādīce **montis** et reversī sunt ad dominum suum.

14 Dēscendentēs autem fīliī Isrāēl dē cīvitāte **suā** adstitērunt **eī** et solventēs eum perdūxērunt in Betuliam et addūxērunt eum ad prīncipēs cīvitātis suae,

15 quī erant in diēbus illīs Oziās fīlius Michae dē tribū Simeon et Chabris fīlius Gothoniel et Charmis fīlius Melchiel.

16 Et convocāvērunt omnēs seniōrēs cīvitātis, et concurrērunt omnēs iuvenēs eōrum et mulierēs et puerī eōrum in ecclēsiam; et statuērunt Achior in **mediō** **omnis** **populī** ipsōrum, et interrogāvit eum Oziās, quid contigisset.

17 Et respondēns indicāvit eīs verba cōnsiliī Holofernis et omnia verba, quaecumque **locūtus** **est** in **mediō** prīncipum fīliōrum Assyriae, et quaecumque magniverbātus **est** Holofernēs adversus domum Isrāēl.

18 Et prōcidēns **omnis** **populus** adōrāvērunt Deum et clāmāvērunt dīcentēs:

19 ”Domine, Deus caelī, respice ad superbiam eōrum et miserēre **humilitātis** **generis** nostrī et respice ad faciem eōrum, quī sānctificātī sunt tibi in hāc **diē**”.

20 Et cōnsōlātī sunt Achior et laudāvērunt eum valdē.

21 Et suscēpit eum Ozīās dē **ecclēsiā** in domum suam et fēcit cēnam seniōribus, et invocāvērunt

Deum Isrāēl in adiūtōrium per **tōtam** noctem illam.

## 7

1 **Crāstina** autem **diē** praecēpit Holofernēs omnī mīlitiae suae et omnī **populō** suō, quī affuērunt in auxilium illīus, ut parārent sē ad Betuliam et **ascēnsūs** montānae praeoccupārent et facerent pugnam adversus fīliōs Isrāēl.

2 Et parāvērunt sē in **illā** **diē** **omnis** vir potēns eōrum; et virtūs eōrum **virōrum** bellātōrum erat centum septuāgintā **mīlia** peditum et **equitum** duodecim **mīlia**, praeter impedīmenta et virōs, quī erant peditēs in eīs, multitūdō **magna** valdē.

3 Et **castra** collocāvērunt in **convallem** iuxtā Betuliam ad fontem et praetendērunt in lātitūdinem contrā Dothain usque ad Abelmain et in longitūdinem ā Betulīā usque Chyamōnem, quae **est** contrā Esdrelon.

4 Fīliī autem Isrāēl, ut vīdērunt multitūdinem eōrum, turbātī sunt valdē et dīxērunt ūnusquisque ad proximum suum: ”Nunc lingent istī faciem tōtīus terrae, nec montēs altī neque **vallēs** neque collēs sustinēbunt pondus eōrum”.

5 Et accipientēs ūnusquisque vāsa **sua** **bellica** et accendentēs ignem in turribus mūrōrum suōrum manēbant cūstōdientēs per **tōtam** noctem illam.

6 **Altera** autem **diē** ēdūxit Holofernēs omnem equitātum suum contrā faciem fīliōrum Isrāēl, quī erant in Betulīā,

7 et vīsitāvit **ascēnsus** cīvitātis eōrum et fontēs aquārum perambulāvit et praeoccupāvit eōs. Et praeposuit eīs **castra** **virōrum** bellātōrum et ipse convertit in **populum** suum.

8 Et accēdentēs ad eum omnēs prīncipēs fīliōrum Esau et omnēs **ducēs** **populī** Moab et **magistrātūs** maritimae dīxērunt:

9 ”Audiat verbum dominātor noster, nē fīat cōnfractiō in virtūte **tuā**.

10 **Populus** enim **hic** fīliōrum Isrāēl nōn **fīdit** in lanceīs **suīs** sed in altitūdinibus montium, in quibus inhabitant; nōn enim **est** facile **ascendere** verticēs montium ipsōrum.

11 Et nunc, dominātor, nōlī pugnāre ad eōs sīcut **pugna** fit bellī, et nōn cadet ex **populō** tuō vir ūnus;

12 sed **manē** in castrīs tuīs cūstōdiēns omnem **virum** **virtūtis** tuae, et obtineant puerī tuī fontem aquārum, quī ēmānat ā rādīce **montis**,

13 quia inde hauriunt aquās omnēs inhabitantēs Betuliam. Et interficiet eōs **sītis**, et trādent cīvitātem suam, et nōs et **populus** tuus ascendēmus super verticēs montium proximōs et obsidēbimus in eīs in cūstōdiam, ut nōn exeat dē cīvitāte vir ūnus.

14 Et destilliscent in famē et sitī ipsī et mulierēs eōrum et fīliī eōrum et, priusquam veniat gladius super eōs, prōsternentur in **platēīs** habitātiōnis suae,

15 et retribuēs eīs retribūtiōnem **malam**, eō quod sēcessērunt et nōn obviāvērunt faciēī tuae in pāce”.

16 Et placuērunt verba eōrum **cōram** Holoferne et **cōram** omnibus famulīs eius, et cōnstituit facere, ut locūtī sunt.

17 Et prōmōvērunt **castra** fīliī Moab et cum eīs quīnque **mīlia** fīliōrum Assyriae et **castra** cōnstituērunt in convalle et praeoccupāvērunt aquās et fontēs aquārum fīliōrum Isrāēl.

18 Et ascendērunt fīliī Ammōn et fīliī Esau et **castra** cōnstituērunt in **montāna** contrā Dothain. Et mīsērunt ex eīs ad austrum et orientem contrā Egrebel, quae **est** iuxtā Chus, quae **est** ad rīvum Mochmur. Et **reliqua** **mīlitia** Assyriōrum **castra** cōnstituērunt in campō et operuērunt omnem faciem terrae; et tabernācula et impedīmenta eōrum cōnstituērunt in **turbā** **multa**, et erant in multitūdinem magnam valdē.

19 Et fīliī Isrāēl clāmāvērunt ad Dominum Deum suum, quoniam minōrābātur **spīritus** eōrum, quoniam circumdederant eōs omnēs inimīcī eōrum, et nōn poterant **effugere** dē **mediō** eōrum.

20 Et mānsērunt in circuitū eōrum omnia **castra** Assyriae, peditēs et quadrīgae et equitēs eōrum per diēs trīgintā quattuor. Et dēficiēbant omnibus inhabitantibus Betuliam omnia vāsa aquārum eōrum,

21 et cisternae eōrum ēvacuābantur, et nōn habēbant quod biberent in satietātem aquam ūnam diem, quoniam in **mēnsūrā** dabant eīs **bibere**.

22 Et ānxiātī sunt īnfantēs eōrum, et mulierēs et iuvenēs dēficiēbant ā sitī et cadēbant in **platēīs** cīvitātis et in trānsitū portārum, et nōn erat virtūs adhūc in eīs.

23 Et collēgit sē **omnis** **populus** ad Oziam et ad prīncipēs cīvitātis, iuvenēs et mulierēs et īnfantēs, et clāmāvērunt vōce **magnā** et dīxērunt **cōram** omnibus seniōribus:

24 ”Iūdicet Deus inter vōs et nōs, quoniam fēcistis in nōbīs inīquitātem magnam nōn loquentēs **pācificā** cum fīliīs Assyriae.

25 Et nunc nōn **est** quī nōs adiuvet, sed vēndidit nōs Deus in **manūs** eōrum, ut prōsternerēmur ante eōs in sitī et perditiōne **magnā**.

26 Et nunc **convocātē** eōs et **trāditē** cīvitātem **tōtam** in captīvitātem **populō** Holofernis et omnī virtūtī eius.

27 **Mēlius** **est** enim nōs fierī illīs in **rapīnam**; erimus enim eīs in servōs et ancillās, et vīvet **animā** **nostrā**, et nōn vidēbimus mortem īnfantium nostrōrum in oculīs nostrīs et mulierēs et fīliōs nostrōs dēficientēs in animābus **suīs**.

28 Contestāmur vōbīs caelum et terram et Deum eōrum et Dominum patrum nostrōrum, quī ulcīscitur in nōs secundum **peccāta** **nostra** et secundum **peccāta** patrum nostrōrum, ut nōn faciat secundum verba haec in hāc **diē**”.

29 Et **factus** **est** **flētus** magnus in **mediō** ecclēsiae omnium ūnanimiter, et clāmāvērunt ad Dominum Deum vōce **magnā**.

30 Et dīxit ad eōs Oziās: ”Aequō animō **ēstote**, frātrēs, et sustineāmus adhūc diēs quīnque, in quibus convertet Dominus Deus noster misericordiam suam super nōs; nōn enim dērelinquet nōs in cōnsummātiōnem.

31 Sī autem trānsierint istī quīnque diēs, et nōn fuerit super nōs adiūtōrium, faciam secundum verba **vestra**”.

32 Et dispersit plēbem ūnumquemque in **castra** **sua**, et super mūrōs et turrēs cīvitātis abiērunt, et mulierēs et fīliōs in **domūs** suās dīmīsērunt; et erant in **magnā** **humilitāte** valdē.

## 8

1 Et erat in cīvitāte commorāns in diēbus illīs Iudith **fīliā** Merārī fīliī Ōx fīliī Ioseph fīliī Oziel fīliī Elchiae fīliī Anāniae fīliī Gedeon fīliī Rafain fīliī Achitob fīliī Eliab fīliī Nathanael fīliī Salamiel fīliī Surisaddāī fīliī Simeōn fīliī Isrāēl.

2 Et vir eius Mānāssēs erat ex tribū eius et **patria** eius; et mortuus **est** in diēbus **messis** hordiariae.

3 Steterat enim super alligantēs manipulōs in campō, et **aestus** introīvit in caput eius, et **incīdit** in **lectum** et mortuus **est** in Betulīā cīvitāte **suā**. Et sepeliērunt eum cum patribus **suīs** in agrō, quī **est** inter Dothain et Balamon.

4 Et erat Iudith in domō **suā** **vidua** per annōs trēs et mēnsēs quattuor.

5 Et fēcit sibi tabernāculum super tēctum **domūs** suae et imposuit super lumbōs suōs cilicium, et erant super eam vestīmenta viduitātis suae,

6 et ieiūnābat per omnēs diēs viduitātis suae praeter prīdiē sabbatōrum et sabbata et prīdiē neomēniārum et neomēniās et diēs fēstōs et gaudimōnia **domūs** Isrāēl.

7 Et erat **bona** in aspectū et **fōrmōsā** faciē valdē et prūdēns in **corde** et **bona** in sēnsū et erat **honesta** valdē, quia relīquerat **eī** Mānāssēs vir eius fīlius Ioseph fīliī Achitob fīliī Melchis fīliī Eliab fīliī Nathanael fīliī Surisaddāī fīliī Simeōn fīliī Isrāēl aurum et argentum et puerōs et puellās et pecora et praedia, et manēbat in eīs;

8 et nōn erat quī īnferret **eī** verbum **mālum**, quia timēbat Deum valdē.

9 Et audīvit verba **populī** **maligna** super prīncipem quoniam dēfēcērunt animō super pēnūriam aquārum. Et audīvit omnia verba Iudith, quae **locūtus** **est** ad eōs Ozīās, quemadmodum iūrāverat eīs, ut post quīnque diēs trāderet cīvitātem Assyriīs.

10 Et mittēns abram suam, quae erat super omnia **bona** eius, vocāvit Oziam et Chabrin et Charmin seniōrēs cīvitātis suae.

11 Et vēnērunt ad eam. Et dīxit ad eōs: ”**Audīte** mē, prīncipēs inhabitantium in Betulīā, quoniam nōn **est** rēctum verbum vestrum, quod locūtī **estis** **cōram** plēbe in hāc **diē** et statuistis iūrāmentum istud, quod locūtī **estis** inter Deum et vōs, et dīxistis trāditūrōs vōs cīvitātem inimīcīs nostrīs, sī nōn in illīs diēbus converterit Dominus Deus noster audiutōrium nōbīs.

12 Et nunc quī **estis** vōs, quī tentāstis Deum in hodiernō **diē** et astitistis prō Deō in **mediō** fīliōrum hominum?

13 Et nunc Dominum omnipotentem **tentātis** et nihil intellegētis usque in sempiternum.

14 Quoniam altitūdinem **cordis** hominis nōn inveniētis et **cōgitātus** **sēnsus** eius nōn comprehendētis, quōmodo Deum, quī fēcit omnia **ista**, inquīrētis et sēnsum eius cognōscētis et cōgitātiōnem eius īnspiciētis? **Minimē**, frātrēs, nōlīte exacerbāre Dominum Deum nostrum,

15 quoniam, sī nōluerit in hīs quīnque diēbus adiuvāre nōs, ipse habet potestātem, in quibus diēbus velit, **prōtegere** aut **disperdere** nōs ante faciem inimīcōrum nostrōrum.

16 Vōs autem nōlīte praepignōrāre voluntātēs Dominī Deī nostrī, quoniam nōn sīcut homō Deus **est**, ut minīs terreātur, aut sīcut fīlius hominis, ut iūdicētur.

17 Propter quod sustinentēs salvātiōnem ab eō, invocēmus ipsum in adiūtōrium nostrum, et exaudiet **vōcem** nostram, sī fuerit ipsī placitum.

18 Quoniam nōn exsurrēxit in prōgeniē **nostrā**, nec **est** in **hodiernā** **diē** neque **tribūs** neque **patria** neque **populus** neque cīvitās ex nōbīs, quī adōrent deōs manufactōs, sīcut factum **est** in prīmīs diēbus,

19 prō quibus trāditī sunt in gladium et in **rapīnam** patrēs nostrī et **cecidērunt** cāsum magnum ante cōnspectum inimīcōrum nostrōrum.

20 Nōs autem alium Deum nescīmus praeter eum, ā quō spērāmus quia nōn dēspiciet nōs nec auferet salūtāre suum ā genere nostrō.

21 Quoniam in eō quod captī sumus, sīc et capiētur **omnis** **Iūdaea**, et praedābuntur **sāncta** **nostra**, et exquīret Deus coinquinātiōnem eōrum ex sanguine nostrō

22 et mortem frātrum nostrōrum et captīvitātem terrae et dēsertiōnem **hērēditātis** nostrae redūcet in caput nostrum in gentibus, ubicumque **servierimus**. Et erimus in offendiculum et in improperium ante omnēs, quī possidēbunt nōs,

23 quoniam nōn dīrigētur **servitūs** **nostra** in grātiam, sed in inhonōrātiōnem pōnet eam Dominus Deus noster.

24 Et nunc, frātrēs, ostendāmus frātribus nostrīs quoniam ex nōbīs pendet **anima** eōrum, et **sāncta** et **domus** et altāre incumbit in nōbīs.

25 Praeter haec omnia grātiās **agamus** Dominō Deō nostrō, quī tentat nōs sīcut et patrēs nostrōs.

26 **Memorēs** **ēstote** **quanta** fēcerit cum Abraham et Isaāc, et **quanta** **facta** sint Iācōb in **Mesopotamiā** **Syriae** pāscentī ovēs **Labān** frātris mātris suae.

27 Quia nōn sīcut illōs combussit in inquīsītiōnem **cordis** illōrum et in nōs nōn ultus **est**, sed in monitiōnem flagellat Dominus appropinquantēs sibi”.

28 Et dīxit ad eam Oziās: ”Omnia, quaecumque dīxistī, in bonō **corde** **locūta** **es**, et nōn **est** quī resistat verbīs tuīs,

29 quoniam nōn ex **hodiernā** **diē** **sapientia** **tua** **manifēsta** **est**, sed ab initiō diērum tuōrum scit **omnis** **populus** sēnsum tuum, quoniam **bona** sunt figmenta **cordis** tuī.

30 Sed **populus** sitiit valdē, et coēgērunt nōs sīc facere, ut locūtī sumus eīs, et **indūcere** super nōs iūrāmentum, quod nōn praeteriēmus.

31 Et nunc **ōra** prō nōbīs, et forte exaudiet tē Deus noster, quoniam tū mulier **sānctā** **es**, et dīmittet Dominus pluviam in replētiōnem lacuum nostrōrum, et nōn dēficiēmus iam”.

32 Et dīxit ad eōs Iudith: ”**Audīte** mē, et faciam opus prūdentiae, quod perveniet in generātiōnēs generātiōnum fīliīs **generis** nostrī.

33 Vōs enim stābitis ad portam hāc nocte, et exeam ego cum ābra **mea**, et in diēbus, post quōs dīxistis cīvitātem trāditūrōs vōs inimīcīs nostrīs, vīsitābit Dominus Isrāēl in manū **meā**, sīcut ego fīdō.

34 Vōs autem nōn scrutabitis āctum meum; nōn enim renūntiābō vōbīs, quousque cōnsummentur, quae ego faciō”.

35 Et dīxit Ozīās et prīncipēs ad eam: ”**Vade** in pācem, et Dominus Deus sit ante tē in ultiōnem inimīcōrum nostrōrum”.

36 Et revertentēs dēscendērunt dē tabernāculō eius et abiērunt ad dispositiōnēs suās.

## 9

1 Iudith autem prōcidit in faciem suam et imposuit cinerem super caput suum et scidit tunicam suam et dēnūdāvit, quod induerat, cilicium; et, in ipsō quod oblātum erat in Ierusālem in domum Deī incēnsum vespere illō, clāmāvit Iudith vōce **magnā** ad Dominum et dīxit:

2 ”Domine, Deus patris meī Simeōn, cui dedistī in manū gladium in ultiōnem aliēnigenārum, quī solvērunt cingulum virginis in coinquinātiōnem et dēnūdāvērunt **femur** in cōnfūsiōnem et coinquināvērunt mātrīcem in improperium. Dīxistī enim: “Nōn sīc erit!”; et fēcērunt.

3 Prō quibus dedistī prīncipēs eōrum in occīsiōnem et torum eōrum, quī ērubuit sēductiōne eōrum, sēductum in sanguinem; et percussistī servōs super potentēs et potentēs super thronōs eōrum.

4 Et dedistī mulierēs eōrum in praedam et fīliās in captīvitātem et omnia **spolia** in dīvīsiōnem fīliōrum ā tē dēlēctōrum, quī zēlāvērunt zēlum tuum et abōmināvērunt coinquinātiōnem sanguinis **suī** et invocāvērunt tē in adiūtōrium. Deus, Deus meus, exaudī mē viduam.

5 Tū enim fēcistī priōra illōrum et **illa** et, quae posteā et quae nunc et quae **futūra** sunt, cōgitāstī; et **facta** sunt, quae cōgitāstī.

6 Et astitērunt, quae voluistī, et dīxērunt: “Ecce adsumus”. Omnēs enim viae tuae parātae, et **creātūra** **tua** in **praescientiā**.

7 Ecce enim Assyriī replētī sunt in virtūte **suā** et exaltātī sunt in equō et ascēnsōre, glōriātī sunt in brāchiō peditum, spērāvērunt in clipeīs et **lanceā** et arcū et fundibūlā et nesciērunt quoniam tū **es** Dominus, quī conteris **bella**;

8 Dominus **nōmen** **est** tibi. Tū allīde illōrum **vīrēs**, **aeternē** Deus, comminue illōrum plēnitūdinem in virtūte **tuā** et dēdūc fortitūdinem eōrum in **īrā** **tuā**. Voluērunt enim **polluere** **sāncta** **tua**, coinquināre tabernāculum requiēī nōminis maiestātis tuae et dēicere ferrō **cornū** **altāris** tuī.

9 Respice in superbiam eōrum, dīmitte īram tuam in **capita** eōrum; dā in manū **meā** viduae, quam cōgitāvī, virtūtem,

10 et percute servum ex labiīs sēductiōnis meae super prīncipem et prīncipem super servum eius; **quassā** ēlātiōnem in manū viduae.

11 Nōn enim in multitūdine virtūs **tua**, nec **potentia** **tua** neque datum tuum in fortibus, sed humilium **es** Deus et minōrum adiūtōrium, īnfirmōrum susceptor, abiectōrum prōtēctor, dēspērātōrum salvātor.

12 Etiam, etiam, Deus patris meī et Deus **hērēditātis** Isrāēl, dominātor caelōrum et terrae, creātor aquārum, rēx tōtīus creātūrae tuae, exaudī dēprecātiōnem meam

13 et dā verbum meum et suāsiōnem in vulnus et līvōrem eōrum, quī adversum testāmentum tuum et domum tuam sānctam et verticem **Sīōn** et domum retentiōnis fīliōrum tuōrum cōgitāvērunt **dūra**.

14 Et fac super omnem gentem tuam et omnem tribum scientiam, ut sciant quoniam tū Deus **es** ūniversae potestātis et **virtūtis**, et nōn **est** **alius** dēfēnsor **generis** Isrāēl praeter tē”.

## 10

1 Et factum **est**, ut cessāvit clāmāns ad Deum Isrāēl et cōnsummāvit omnia verba **ista**,

2 surrēxit dē prostrātiōne **suā** et vocāvit abram suam et dēscendit in domum suam, in **quā** commorābātur in diēbus sabbatōrum et in diēbus fēstīs **suīs**.

3 Et abstulit cilicium, quod induerat, et exuit sē vestīmenta viduitātis suae et **lāvit** corpus suum **aqua** et ūnxit sē unguentō spissō et pectināvit capillōs **capitis** **suī** et imposuit mitram super caput suum et induit sē vestīmenta iūcunditātis suae, quibus vestiēbātur in diēbus vītae **virī** **suī** Mānāssēs.

4 Et accēpit soleās in **pedēs** suōs et imposuit periscelidēs et dextrālia et ānulōs et inaurēs et omnem ōrnātum suum et composuit sē nimis in sēductiōnem oculōrum **virōrum**, quīcumque vidērent eam.

5 Et porrēxit abrae suae ascopam vīnī et **vās** oleī et pēram implēvit alphītīs et **massā** fīcī et pānibus et cāseō et plīcāvit omnia vāsa **sua** et imposuit **eī**.

6 Et abiērunt ad portam cīvitātis Betuliae et invēnērunt adstantem ad eam Oziam et seniōrēs cīvitātis Chabrin et Charmin.

7 Quī cum vīdissent eam, et erat **mūtāta** faciēs eius, et vestem mūtātam, mīrātī sunt valdē et dīxērunt **eī**:

8 ”Deus patrum nostrōrum det tē in grātiam et cōnsummet cōgitātiōnēs tuās in glōriam fīliōrum Isrāēl et in exaltātiōnem Ierusālem”.

9 Et prōcidēns in faciem adōrāvit Deum et dīxit ad eōs: ”Praecipite aperīrī portam cīvitātis, et exeam in **cōnsummātiōnen** verbōrum, quae locūtī **estis** mēcum”. Et cōnstituērunt iuvenibus aperīrī **eī**, sīcut locūtī sunt;

10 et fēcērunt sīc. Et exiit Iudith, **ipsa** et **ancillā** eius cum **eā**; et speculābantur eam **virī** cīvitātis, quoadusque dēscendit montem, usquedum trānsiit **convallem**, et iam nōn vidēbant eam.

11 Et ībant in **convallem** in dīrēctum, et obviāvit **eī** **prīma** **cūstōdia** Assyriōrum.

12 Et comprehendērunt eam et interrogāvērunt eam: ”Quōrum **es** et unde **venīs** et quō **vādis**?”. Dīxitque eīs: ”**Fīlia** sum ego Hebraeōrum et recēdō ā faciē ipsōrum, quoniam incipiunt trādī vōbīs in dēvorātiōnem.

13 Et ego veniō ad faciem Holofernis prīncipis mīlitiae **virtūtis** vestrae, ut renūntiem **eī** verba vēritātis et ostendam ante faciem ipsīus viam, per quam **vadat** et dominētur ūniversae montānae, et nōn discumveniat ex **virīs** eius **carō** **ūna**, nec **spīritus** vītae”.

14 Et, ut audiērunt **virī** verba eius et īnspexērunt faciem eius — et erat in cōnspectū eōrum **mīrābilis** speciē valdē — dīxērunt ad eam:

15 ”Salvāstī animam tuam in bonum festīnāns **dēscendere** ad faciem dominī nostrī. Et nunc accēde ad tabernāculum eius; et ex nostrīs praemittent tē, quousque trādant tē in manibus eius.

16 Sī autem **steterīs** in cōnspectū eius, nōlī timēre **corde** tuō, sed renūntiā illī secundum verba **tua**, et **bene** tibi faciet”.

17 Et ēlēgērunt ex sēipsīs virōs centum et adiūnxērunt **eī** et abrae eius et perdūxērunt eās ad tabernāculum Holofernis.

18 Et **factus** **est** **concursus** in omnibus castrīs; innōtuit enim in tabernāculīs **adventūs** eius. Et vēnērunt et circumdedērunt eam stantem extrā tabernāculum Holofernis, quoadusque nūntiāvērunt **eī** dē **eā**.

19 Et mīrābantur ad speciem eius et percipiēbant verba eius, quia erant **bona** valdē, et laudābant fīliōs Isrāēl propter eam. Et dīxit ūnusquisque ad proximum suum: ”**Quis** contemnet **populum** hunc, quī habet in sē mulierēs tālēs? Quoniam nōn **est** bonum **dērelinquere** **virum** ūnum ex eīs, quī relictī possint dēcipere **tōtam** terram”.

20 Et exiērunt omnēs cubiculāriī Holofernīs et omnēs famulī eius et indūxērunt eam in tabernāculum eius.

21 Et erat Holofernēs requiēscēns in lēctū suō in conopēō, quod erat ex **purpurā** et aurō et smaragdō et lapidibus pretiōsissimīs contextum.

22 Et nūntiāvērunt **eī** dē **eā**. Quī cum audīsset, exiit in prōscaenium; et lampadēs argenteae praecēdentēs eum multae valdē. Et indūxērunt eam ad eum.

23 Cum autem **venit** contrā faciem eius Iudith et famulōrum eius, laudāvērunt omnēs speciem faciēī eius; prōcidēnsque in faciem adōrāvit eum, et suscitāvērunt eam servī eius.

## 11

1 Dīxitque ad eam Holofernēs: ”Aequō animō **estō**, mulier, et nōlī **pavēre** **corde** tuō, quoniam ego nōn nocuī **virō** cuicumque placuit servīre Nabuchodonosor **rēgī** tōtīus terrae.

2 Et nunc plēbs **tua**, quae habitat montānam, **nisi** sprēvissent mē, nōn ēlevāssem lanceam meam super ipsōs, sed sibi ipsī fēcērunt haec.

3 Et nunc dīc mihi: **Quā** ex **causā** recessistī ab eīs et vēnistī ad nōs? Vēnistī enim ad salūtem. Aequō animō **estō**, in hāc nocte vīvēs et deinceps.

4 Nōn enim **est** quī tibi noceat, sed **bene** tibi faciam, sīcut fit servīs dominī meī”.

5 Et dīxit ad eum Iudith: ”Sūme verba ancillae tuae, et loquātur **ancilla** **tua** ante faciem tuam et nōn nūntiābō mendācium dominō meō in hāc nocte.

6 Et, sī secūtus **fuerīs** verba ancillae tuae, cōnsummābis omnia in manibus tuīs, quae faciet Deus tēcum, et nōn **excidet** dominus meus dē adinventiōnibus **suīs** quoadusque vīvit.

7 Vīvit enim Nabuchodonosor rēx tōtīus terrae, et vīvit virtūs eius, quī mīsit tē in corrēctiōnem omnium animārum, quoniam nōn **sōlum** hominēs per tē servient **eī**, sed et bēstiae agrī et iūmenta et volātilia caelī et per virtūtem tuam vīvent in Nabuchodonosor et omnī domō eius.

8 Audīvimus enim sapientiam tuam et adinventiōnēs animī tuī, et nūntiātum **est** ūniversae terrae quoniam tū **sōlus** bonus in ūniversō rēgnō et potēns in **prūdentiā** et **admīrābilis** in **mīlitiā** bellī.

9 Et nunc, domine meus, verbum, quod **locūtus** **est** Achior in cōnsiliō tuō, audīvimus verba eius quoniam suscēpērunt **virī** in Betulīā, et nūntiāvit eīs omnia, quae **locūtus** **est** apud tē.

10 Propter quod, dominātor domine, nōn trānseās verbum eius, sed conde illud in **corde** tuō, quia **est** vērum. Nōn enim ultiō cadit in **genus** nostrum, neque dominātur gladius super eōs, **nisi** peccent in Deum suum.

11 Et nunc, nē fīat dominus meus **frūstrātus** et **sine** āctū, cadet mors super faciem eōrum, et comprehendet eōs peccātum magnum, in quō exacerbāverint Dominum suum; mox ut fēcerint illud, erunt tibi in cōnsummātiōnem.

12 Postquam enim dēfēcērunt eīs ēscae, et vacuēfactae sunt ab eīs aquae, voluērunt inicere **manūs** iūmentīs **suīs** et omnia, quae praecēpit eīs Deus lēgibus **suīs**, nē mandūcārent, cōgitāvērunt cōnsummāre.

13 Et prīmitiās frūmentī et decimās vīnī et oleī, quae cōnservāvērunt sānctificantēs sacerdōtibus, quī praesunt in Ierusālem ante faciem Deī nostrī, iūdicāvērunt **cōnsūmere**, quae nec manibus licet **tangere** nēminem ex **populō**.

14 Et mīsērunt in Ierusālem — quia et, quī ibi inhabitant, fēcērunt omnia haec — eōs, quī trānstulerint eīs illātiōnem ā seniōribus.

15 Et erit ut, cum nūntiātum fuerit, et fēcerint, dentur tibi in perditiōnem in **illā** **diē**.

16 Unde ego **ancilla** **tua**, cum cognōvissem haec omnia, **refugī** ā faciē eōrum, et mīsit mē Deus facere tēcum rem, in **quā** mīrābitur **tōta** **terra**, quīcumque audierint **ea**.

17 Quoniam **ancillā** **tuā** Deum colit et servit nocte ac **diē** Deō caelī. Et nunc manēbō **penes** tē, domine meus, et exiet **ancilla** **tua** per noctem ad **vallem** et ōrābō ad Deum, et indicābit mihi quandō fēcerint **peccāta** eōrum.

18 Et veniēns indicābō illud tibi, et exiēs in omnī virtūte **tua**, et nōn erit, quī resistat tibi ex eīs.

19 Et addūcam tē per mediam Iūdaeam, usque veniam contrā Ierusālem et pōnam sēdem tuam in **mediō** eius, et addūcēs eōs sīcut ovēs, quibus nōn **est** pāstor. Et nōn muttiet **canis** **linguā** **suā** contrā tē, quoniam haec **dicta** sunt mihi secundum praescientiam meam et **renūntiāta** sunt mihi, et **missa** sum nūntiāre tibi”.

20 Et placuērunt verba eius **cōram** Holoferne et **cōram** omnibus famulīs eius, et mīrātī sunt in speciē et in **sapientiā** eius et dīxērunt:

21 ”Nōn **est** **tālis** mulier ā summō usque ad summum terrae in speciē faciēī et sēnsū verbōrum”.

22 Et dīxit Holofernēs ad eam: ”**Bene** fēcit Deus, quī mīsit tē ante fīliōs **plēbis** tuae, ut fīat in manibus nostrīs virtūs, in eīs autem, quī sprēvērunt dominum meum perditiō.

23 Et nunc tū **es** **speciōsa** in aspectū et **bona** in verbīs tuīs. Quoniam, sī **fēcerīs** secundum quod **locūta** **es**, Deus tuus erit Deus meus, et tū in domō Nabuchodonosor **rēgis** sedēbis et **eris** **nōmināta** per omnem terram”.

## 12

1 Et iussit intrōdūcī eam, ubi repōnēbātur argentum ipsīus. Et praecēpit sternī **eī** et dare **eī** ex obsōniīs **suīs** et ex vīnō suō **bibere**.

2 Et dīxit Iudith: ”Nōn mandūcābō ex eīs, nē fīat mihi offēnsiō, sed ex eīs, quae **allāta** sunt, praebēbitur mihi”.

3 Et dīxit ad eam Holofernēs: ”Sī autem dēfēcerint, quae tēcum sunt, unde afferēmus et dabimus tibi similia eīs? Nōn enim **est** homō nōbīscum ex genere tuō, quī habeat similia”.

4 Dīxitque ad eum Iudith: ”Vīvit **anima** **tua**, domine mī, quoniam nōn impendet **ancilla** **tua**, quae sunt mēcum, quousque faciat Dominus in manū **meā**, quae voluit”.

5 Et indūxērunt eam servī Holofernis in tabernāculum, et dormīvit usque in mediam noctem. Surrēxitque ante vigiliam mātūtīnam

6 et mīsit ad Holofernēn dīcēns: ”Praecipiat nunc dominus meus permittī ancillam suam exīre ad ōrātiōnem”.

7 Et praecēpit Holofernēs cūstōdibus **suīs**, nē prohibērent eam. Et permānsit in castrīs trīduum. Et exiēbat per noctem in **vallem** Betuliae et baptīzābat sē in fontem aquae.

8 Et, ut ascendēbat, ōrābat Dominum, Deum Isrāēl, ut dīrigeret viam eius in exaltātiōnem pō pūlī **suī**.

9 Et introiēns **munda** manēbat in tabernāculō, usque dum afferrētur **ēsca** eius in vesperum.

10 Et factum **est**, in **quārtā** **diē** fēcit Holofernēs cēnam famulīs **suīs** **sōlis** et nēminem eōrum, quī erant super officia, vocāvit ad convīvium.

11 Et dīxit Bagōae spadōnī, quī erat praepositus super omnia ipsīus: ”Vādēns **suādē** mulierī Hebraeae, quae **est** apud tē, ut veniat ad nōs et mandūcet et bibat nōbīscum.

12 Ecce enim turpe **est** in cōnspectū nostrō, ut mulierem tālem dīmittāmus nōn fābulantēs **eī**, quoniam, sī nōn eam **attrāxerimus**, dērīdēbit nōs”.

13 Et exiit Bagōās ā faciē Holofernis et introīvit ad eam et dīxit **eī**: ”Nōn pigeat puellam bonam hanc introeuntem ad dominum meum glōrificārī ante faciem eius et **bibere** nōbīscum vīnum in iūcunditātem et fierī in hodiernō **diē** honōrificam sīcut ūnam fīliārum magnātōrum Assyriae, quae assistunt in domō Nabuchodonosor”.

14 Dīxitque ad eum Iudith: ”Et quae sum ego, ut contrādīcam dominō meō? Quoniam omne, quod erit optimum in oculīs eius, festīnāns faciam, et erit **hoc** mihi gaudium usque ad diem **mortis** meae”.

15 Et surgēns exōrnāvit sē vestīmentō suō et omnī muliebrī ōrnātū, et praecessit **ancilla** eius et strāvit **eī** contrā Holofernēn in **terrā** **strāgulā**, quae accēperat ā **Bagōā** in cotīdiānum ūsum, ut mandūcāret discumbēns super **eā**.

16 Et introiēns Iudith discubuit. Et obstupuit cor Holofernis in eam, et **commōta** **est** **anima** eius, et erat concupīscēns valdē, ut concumberet cum **eā**; quaerēbatque tempus sēdūcendī eam ex **diē**, quō vīderat illam.

17 Et dīxit ad eam Holofernēs: ”Bibe et **estō** nōbīscum in iūcunditātem”.

18 Et dīxit Iudith: ”Bibam, domine, quia **magnificāta** **est** **vīta** **mea** in mē hodiē prae omnibus diēbus nātīvitātis meae”.

19 Et accipiēns mandūcāvit et bibit **cōram** illō **ea**, quae praeparāverat ipsī **ancillā** **suā**.

20 Et iūcundātus **est** Holofernēs dē **eā** et bibit multum vīnum, quantum numquam bibit in ūnō **diē**, ex quō **nātus** **est**.

## 13

1 Et, ut vesper **factus** **est**, festīnāvērunt servī eius abīre, et Bagōās conclūsit tabernāculum ā **foris** et dīmīsit adstantēs ā faciē dominī **suī**. Et abiērunt omnēs in cubīlia **sua**; erant enim omnēs fatīgātī, quoniam plūrimus **factus** erat **pōtus**.

2 **Dērelicta** **est** autem **sōla** Iudith in tabernāculō, et Holofernēs prōciderat in **lectum** suum; circumfūsum enim erat **eī** vīnum.

3 Et dīxit Iudith ancillae suae, ut stāret extrā cubiculum et observāret exitum eius sīcut cotīdiē; exīre enim sē dīxit ad ōrātiōnem suam, et Bagōae **locūta** **est** secundum verba haec.

4 Discessēruntque omnēs ā faciē, et nēmō **relictus** **est** in cubiculō eius, ā minimō usque ad magnum. Et stāns Iudith ad caput eius dīxit: ”Domine, Domine, Deus omnium virtūtum, respice in hāc **hōrā** ad **opera** manuum meārum, ut exaltētur Ierusālem.

5 Quia nunc **est** tempus, ut suscipiās hērēditātem tuam et faciās cōgitātiōnem meam in quassātiōnem inimīcōrum, quī īnsurrēxērunt super nōs”.

6 Et accēdēns ad columnam **lēctūs**, quae erat ad caput Holofernis, dēposuit pūgiōnem illīus ab **illā**.

7 Et accēdēns ad **lectum** comprehendit **comam** **capitis** eius et dīxit: ”Deus Isrāēl, cōnfirmā mē, Domine, Deus Isrāēl, in **hōc** **diē**”.

8 Et percussit in cervīcem eius bis in virtūte **suā** et abstulit caput eius ab eō.

9 Et volūtāvit corpus eius ā torō et abstulit conopeum eius ā columnīs; et post pusillum exiit et trādidit abrae suae caput Holofernis,

10 et mīsit illud in pēram ēscārum suārum. Et exiērunt ambae simul secundum cōnsuētūdinem suam quasi ad ōrātiōnem. Trānseuntēsque **castra** gȳrāvērunt **tōtam** **vallem** illam et subascendērunt montem Betuliae et vēnērunt ad portās eius.

11 Et dīxit Iudith ā **longē** eīs, quī cūstōdiēbant in portīs: ”Aperīte, aperīte portam! Nōbīscum **est** Deus, Deus noster, ut faciat adhūc virtūtem in Isrāēl et potentiam adversus inimīcōs nostrōs, sīcut et hodiē fēcit”.

12 Et factum **est**, ut audiērunt **virī** cīvitātis **vōcem** eius, festīnāvērunt **dēscendere** ad portam cīvitātis suae et convocāvērunt seniōrēs cīvitātis.

13 Et concurrērunt omnēs ā minimō usque ad magnum, quoniam mīrum erat eīs illam reversam **esse**. Et aperuērunt portam et recēpērunt eās et accendentēs ignem ad lūmen congȳrāvērunt eam.

14 Quae dīxit ad eōs vōce **magnā**: ”**Laudāte** Dominum nostrum, **laudātē**, quia nōn abstulit misericordiam suam ā domō Isrāēl, sed conteruit inimīcōs nostrōs per **manum** meam in hāc nocte”.

15 Et prōferēns caput dē **pērā** **suā** ostendit et dīxit eīs: ”Ecce caput Holofernis prīncipis mīlitiae **virtūtis** Assyriōrum, et ecce conopeum, in quō recumbēbat in ēbrietāte **suā**. Et percussit eum Dominus in manū fēminae.

16 Et vīvit Dominus, quī cūstōdīvit mē in **viā** **meā**, **quā** **profecta** sum, quoniam sēdūxit eum faciēs **mea** in perditiōnem eius, et nōn fēcit peccātum mēcum in coinquinātiōnem et cōnfūsiōnem”.

17 Et obstupuit **omnis** **populus** valdē et inclīnantēs sē adōrāvērunt Deum et dīxērunt ūnanimēs: ”Benedictus **es**, Deus noster, quī ad nihilum redēgistī inimīcōs **populī** tuī in **hodiernā** **diē**”.

18 Et dīxit ad eam Oziās: ”**Benedicta** tū **es**, **fīlia**, ā Deō excelsō prae omnibus mulieribus, quae sunt super terram. Et benedictus Dominus Deus noster, quī creāvit caelum et terram, quī dīrēxit tē in vulnus **capitis** prīncipis inimīcōrum nostrōrum.

19 Quoniam nōn discēdet laus **tua** ā **corde** hominum memorantium **virtūtis** Deī usque in sempiternum.

20 Et faciat tibi **ea** Deus in exaltātiōnem aeternam, ut vīsitet tē in bonīs, prō eō quod nōn pepercistī animae tuae propter humilitātem **generis** nostrī, sed prosilīstī in ruīnam nostram in dīrēctum ambulāns in cōnspectū Deī nostrī”. Et dīxit **omnis** **populus**: ”Fīat, fīat!”.

## 14

1 Et dīxit Iudith ad illōs: ”**Audīte** mē, frātrēs, et accipientēs caput **hoc** suspendite illud super prōpugnāculum mūrī nostrī.

2 Et, cum **aurōrā** illūxerit, et exierit sōl super terram, accipite ūnusquisque vāsa **bellica** **vestra** et exiētis **omnis** vir potēns extrā cīvitātem et dabitis initium adversus eōs tamquam dēscendentēs in campum ad prīmam cūstōdiam fīliōrum Assyriae; et nōn dēscendētis.

3 Et accipientēs illī **arma** **sua** ībunt in **castra** **sua** et suscitābunt **ducēs** **virtūtis** Assyriae concurrentque ad tabernāculum Holofernis et nōn invenient illum, et **incīdet** in illōs timor, et fugient ā faciē **vestrā**.

4 Et subsecūtī vōs et omnēs, quī incolunt omnem fīnem Isrāēl, prōsternite illōs in viīs illōrum.

5 Ante autem quam faciātis **ista**, **vocātē** mihi Achior Ammoniten, ut vidēns recognōscat eum, quī vituperāvit domum Isrāēl et ipsum quasi in mortem mīsit ad nōs”.

6 Et vocāvērunt Achior dē domō Oziae, quī, ut **vēnit** et vīdit caput Holofernis in manū **virī** ūnīus in **ecclēsiā** **populī**, **cecidit** in faciem, et resolūtus **est** **spīritus** ipsīus.

7 Ut autem resuscitāvērunt eum, prōcidit ad **pedēs** Iudith et adōrāvit faciem ipsīus et dīxit: ”**Benedicta** tū in omnī tabernāculō Iūdae et in omnī gente, quīcumque audientēs **nōmen** tuum turbābuntur.

8 Et nunc annūntiā mihi, quaecumque fēcistī in diēbus istīs”. Et rettulit illī Iudith in **mediō** **populī** omnia, quaecumque fēcerat, ex **quā** **diē** exīvit usque in diem, **qua** loquēbātur illīs.

9 Ut autem dēsiit loquī, exsultāvit **omnis** **populus** vōce **magnā** et **dedit** **vōcem** iūcunditātis in cīvitāte **suā**.

10 Vidēns autem Achior omnia, quaecumque fēcit Deus Isrāēl, crēdidit Deō valdē et circumcīdit carnem praepūtiī **suī**, et **appositus** **est** ad dō mum Isrāēl usque in diem hanc.

11 Postquam autem **aurōra** **orta** **est**, suspendērunt caput Holofernis super mūrum; et accēpit **omnis** vir **arma** **sua**, et exiērunt secundum cohortēs ad ascēnsiōnēs **montis**.

12 Fīliī autem Assyriae, ut vīdērunt illōs, mīsērunt ad praepositōs suōs, et illī vēnērunt ad **ducēs** et ad tribūnōs et ad omnēs prīncipēs suōs.

13 Et vēnērunt ad tabernāculum Holofernis et dīxērunt Bagōae, quī erat super omnia eius: ”Suscitā dominum nostrum, quoniam ausī sunt Iūdaeī **dēscendere** ad nōs in bellum, ut pereant usque ad fīnem”.

14 Introīvitque Bagōās et pulsāvit cortīnam; suspicābātur enim illum cum Iudith dormīre.

15 Cum autem nēmō respondēret, aperiēns cortīnam intrāvit in cubiculum et **invēnit** illum in scabellō prōiectum, mortuum, nūdum, et caput illīus sublātum ab eō.

16 Et exclāmāvit vōce **magnā** cum flētū et gemitū et clāmōre magnō et scidit vestīmenta **sua**.

17 Et intrāvit in tabernāculum, ubi Iudith fuerat **hospitāta**, et nōn **invenit** eam. Et exsilīvit ad **populum** et clāmāvit:

18 “**Inīque** gessērunt servī! Fēcit cōnfūsiōnem **ūna** mulier Hebraeōrum in domum **rēgis** Nabuchodonosor, quoniam ecce Holofernēs in **terrā**, et caput ipsīus nōn **est** in illō!”.

19 Ut autem audiērunt verba haec, prīncipēs **virtūtis** Assyriae scidērunt tunicās suās, et **conturbāta** **est** **anima** eōrum valdē, et **factus** **est** clāmor et **ululātus** magnus in **mediō** castrōrum.

## 15

1 Ut autem audiērunt hī, quī in tabernāculīs erant, obstū puērunt super quod factum erat.

2 Et **incīdit** in illōs timor et tremor, et nōn erat homō, quī manēret contrā faciem proximī **suī** adhūc, sed effūsī simul fugiēbant in omnem viam campī et montānae.

3 Et, quī **castra** collocāverant in **montāna** circā Betuliam, in fugam conversī sunt. Et tunc fīliī Isrāēl, **omnis** vir bellātor eōrum, diffūsī sunt in illōs.

4 Et mīsit Ozīās Betomesthaim et Bemēn et Chobam et Cholam in omnem fīnem Isrāēl, quī renūntiārent dē hīs rēbus, quae **cōnsummāta** erant, et ut omnēs in hostēs effunderentur in interfectiōnem eōrum.

5 Ut autem audiērunt fīliī Isrāēl, omnēs simul irruērunt in illōs et **concidēbant** illōs usque Chobam. Similiter autem et, quī in Ierusālem erant, advēnērunt ex omnī **montāna**; **renūntiāta** enim sunt illīs, quae **facta** sunt in castrīs inimīcōrum illōrum. Et quī in Galaad et quī in **Galilaeā** erant, persecūtī sunt illōs et percussērunt eōs **plāga** **magna**, dōnec trānsīrent **Damascum** et terminōs eōrum.

6 **Reliquī** autem, quī inhabitābant Betuliam, irruērunt in **castra** Assyriae et exspoliāvērunt eōs et locuplētātī sunt valdē.

7 Fīliī autem Isrāēl regressī ā caede dominātī sunt reliquiīs; et **vīcī** et vīllae in **montāna** et in campestrī **multa** **spolia** possēdērunt; multitūdō enim **magna** erat.

8 Et **venit** Ioachim sacerdōs magnus et seniōrēs fīliōrum Isrāēl, quī inhabitābant Ierusālem, ut vidērent **bona**, quae fēcit Dominus Isrāēl, et ut vidērent Iudith et loquerentur cum **illā** in pāce.

9 Et, ut exiit ad illōs Iudith, benedīxērunt simul eam omnēs et dīxērunt ad illam: ”Tū exaltātiō Ierusalem, tū **glōria** **magna** Isrāēl, tū laus **magna** **generis** nostrī.

10 Fēcistī omnia haec in manū **tuā**, fēcistī **bona** cum Isrāēl, et complacuit in illīs Deus. **Benedicta** **estō** tū, mulier, apud Deum omnipotentem in aeternum tempus”. Et dīxit **omnis** **populus**: ”Fīat, fīat!”.

11 Et exspoliāvit **populus** **castra** per diēs trīgintā, et dedērunt Iudith tabernāculum Holofernis et omne argentum et **lēctūs** et vāsa et omnem apparātum illīus. Et accipiēns **illa** imposuit in mūlās et iūnxit **currūs** suōs et congessit **illa** in ipsīs.

12 Et concurrit **omnis** mulier Isrāēl, ut vidēret eam, et benedīxērunt eam et fēcērunt **eī** chorum dē sē. Et accēpit thyrsōs in manibus **suīs** et **dedit** mulieribus, quae sēcum erant.

13 Et corōnātae sunt **olīva**, **ipsa** et quae cum **illā** erant. Et antecessit omnī **populō** in **chorēā** dux omnium mulierum, et sequēbātur **omnis** vir Isrāēl **armātus**, cum **corōnīs** et hymnīs in ōre ipsōrum.

14 Et exōrdiēbātur Iudith cōnfessiōnem hanc in omnī Isrāēl, et acclāmābat **omnis** **populus** laudātiōnem hanc Dominī.

## 16

1 Dīxitque Iudith:

”Incipite Deō meō in tympanīs,

**cantātē** Dominō meō in cymbalīs,

modulāminī illī psalmum novum,

**exaltāte** et **invocātē** **nōmen** ipsīus.

2 Tū **es** Deus conterēns **bellā**,

quī pōnis **castra** in **mediō** **populī** tuī, ut ēripiās mē dē manū persequentium mē.

3 **Venit** Assur ā montibus, ā **borra**,

**venit** in mīlibus virtūtum suārum, quōrum multitūdō obtūrāvit torrentēs,

et **equitātūs** ipsōrum **tēxit** collēs.

4 Et dīxit incēnsūrum sē fīnēs meōs

et iuvenēs meōs occīsūrum gladiō

et mammantēs meōs datūrum ad **solum**

et īnfantēs meōs datūrum in partītiōnem

et virginēs spoliātūrum.

5 Dominus omnipotēns sprēvit illōs et cōnfūdit illōs in manū fēminae!

6 Nōn enim **cecidit** potēns eōrum ā iuvenibus,

nec fīliī Tītānum percussērunt illum,

nec altī gigantēs superposuērunt sē illī,

sed Iudith **fīliā** Merārī

in speciē faciēī suae dissolvit illum.

7 Dispoliāvit enim sē **stola** viduitātis suae

in exaltātiōnem dolentium in Isrāēl. Ūnxit faciem suam unguentō

8 et colligāvit capillōs suōs in **mitrā**

et accēpit stolam līneam in sēductiōnem eius.

9 Sandalum eius rapuit oculum ipsīus,

et speciēs eius captīvam fēcit animam illīus,

et trānsiit gladius cervīcem eius.

10 Horruērunt Persae audāciam eius,

et Mēdī turbātī sunt **cōnstantia** ipsīus.

11 Tunc ululāvērunt humilēs meī,

et exclāmāvērunt aegrōtantēs et territī sunt,

in altum extulērunt **vōcem** suam

et conversī sunt.

12 Fīliī puellārum compūnxērunt illōs

et tamquam puerōs ultrōneōs vulnerābant;

periērunt ā praeliō Dominī meī.

13 Cantābō Deō meō hymnum novum:

Domine, magnus **es** tū et clārus,

**mīrābilis** in virtūte et **īnsuperābilis**.

14 Tibi serviat **omnis** **creātūra** **tua**,

quoniam dīxistī, et **facta** sunt,

mīsistī spīritum tuum, et **aedificāta** sunt,

et nōn **est** quī resistat vōcī tuae.

15 Montēs enim ā fundāmentīs agitābuntur cum aquīs,

petrae autem ā faciē **tuā** tamquam **cērā** liquēscent.

Illīs autem, quī timent tē,

propitius adhūc **eris**.

16 Quoniam pusillum omne sacrum ad odōrem suāvitātis,

et minimus **omnis** adeps in holocaustum tibi.

Quī autem timet Dominum,

magnus apud eum semper.

17 Vae gentibus assurgentibus generī meō!

Dominus omnipotēns vindicābit illōs,

in **diē** iūdiciī vīsitābit eōs,

ut det ignem et vermēs in carnēs eōrum,

et combūrentur, ut sentiant usque in aeternum”.

18 Ut autem vēnērunt in Ierusālem, adōrāvērunt Deum; et, postquam mundātus **est** **populus**, rettulērunt holocaustum Dominō et **voluntāria** **sua** et **mūnera**.

19 Et attulit Iudith omnia vāsa Holofernis, quaecumque dederat **eī** **populus**, et conopeum, quod sustulerat dē cubiculō ipsīus, in cōnsecrātiōnem Dominō **dedit**.

20 Et **populus** laetābātur in Ierusālem contrā faciem sānctōrum per mēnsēs trēs, et Iudith cum illīs mānsit.

21 Post illōs autem diēs rediit ūnusquisque in hērēditātem suam, et Iudith abiit in Betuliam et **dēmorāta** **est** in possessiōne **suā**. Et **facta** **est** secundum tempus suum **clārā** in omnī **terrā**,

22 et multī concupiērunt eam, et nōn cognōvit vir illam omnibus diēbus vītae eius, ex **quā** **diē** mortuus **est** Mānāssēs marītus illīus et **appositus** **est** ad **populum** suum.

23 Et prōcēdēns **magna** **facta** **est** valdē et senuit in domō marītī **suī** Mānāssēs annōs centum quīnque; et dīmīsit abram suam līberam. Et **mortua** **est** in Betulīā, et sepeliērunt eam in **spēluncā**.

24 Et plānxit eam **omnīs** Isrāēl diēbus septem. Dīvīsitque **bona** **sua**, priusquam morerētur, omnibus proximīs **virī** **suī** Mānāssēs et proximīs ex genere suō.

25 Et nōn fuit adhūc, quī in timōrem mitteret fīliōs Isrāēl in diēbus Iudith et post mortem eius diēbus multīs.

