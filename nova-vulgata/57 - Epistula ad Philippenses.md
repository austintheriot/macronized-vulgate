# AD PHILIPPĒNSĒS **EPISTULĀ** SĀNCTĪ PAULĪ APOSTOLĪ

[1](#1) [2](#2) [3](#3) [4](#4)

## 1

1 Paulus et Tīmotheus servī Chrīstī Iēsū omnibus sānctīs in Chrīstō Iēsū, quī sunt Philippīs, cum epīscopīs et diāconīs:

2 **grātia** vōbīs et pāx ā Deō Patre nostrō et Dominō Iēsū Chrīstō.

3 **Grātiās** agō Deō meō in omnī **memoriā** vestrī,

4 semper in omnī ōrātiōne **mea** prō omnibus vōbīs cum gaudiō dēprecātiōnem faciēns

5 super commūniōne **vestrā** in ēvangeliō ā **prīmā** **diē** usque nunc;

6 cōnfīdēns **hōc** ipsum, quia, quī coepit in vōbīs opus bonum, perficiet usque in diem Chrīstī Iēsū;

7 sīcut **est** mihi iūstum **hoc** sentīre prō omnibus vōbīs, eō quod habeam in **corde** vōs et in vinculīs meīs et in dēfēnsiōne et cōnfirmātiōne ēvangeliī sociōs grātiae meae omnēs vōs **esse**.

8 **Testīs** enim mihi Deus, quōmodo cupiam omnēs vōs in vīsceribus Chrīstī Iēsū.

9 Et **hoc** ōrō, ut **cāritās** **vestra** **magis** ac **magis** abundet in **scientiā** et omnī sēnsū,

10 ut probētis potiōra, ut **sītis** sincērī et **sine** **offēnsā** in diem Chrīstī,

11 replētī frūctū iūstitiae, quī **est** per **Iēsum** Chrīstum, in glōriam et laudem Deī.

12 Scīre autem vōs volō, frātrēs, quia, quae circā mē sunt, **magis** ad **prōfectum** vēnērunt ēvangeliī,

13 **ita** ut **vincula** **mea** **manifēsta** fierent in Chrīstō in omnī praetōriō et in cēterīs omnibus;

14 et plūrēs ē frātribus in Dominō cōnfīdentēs vinculīs meīs, abundantius audēre **sine** timōre verbum loquī.

15 Quīdam quidem et propter invidiam et contentiōnem, quīdam autem et propter bonam voluntātem Chrīstum **praedicant**;

16 hī quidem ex cāritāte scientēs quoniam in dēfēnsiōnem ēvangeliī **positus** sum,

17 illī autem ex contentiōne Chrīstum annūntiant, nōn **sincērē**, exīstimantēs pressūram sē suscitāre vinculīs meīs.

18 Quid enim? Dum omnī **modō**, sīve sub obtentū sīve in vēritāte, Chrīstus annūntiētur, et in **hōc** gaudeō; sed et gaudēbō,

19 sciō enim quia **hoc** mihi prōveniet in salūtem per vestram ōrātiōnem et subministrātiōnem **Spīritus** Iēsū Chrīstī,

20 secundum exspectātiōnem et spem meam quia in nūllō cōnfundar, sed in omnī **fīdūciā**, sīcut semper et nunc, magnificābitur Chrīstus in corpore meō, sīve per vītam sīve per mortem.

21 Mihi enim **vīvere** Chrīstus **est** et **morī** lucrum.

22 Quod sī **vīvere** in carne, **hīc** mihi **frūctus** **operis** **est**, et quid ēligam ignōrō.

23 Coartor autem ex hīs duōbus: dēsīderium habēns dissolvī et cum Chrīstō **esse**, multō **magis** melius;

24 **permanēre** autem in carne, **magis** necessārium **est** propter vōs.

25 Et **hoc** cōnfīdēns, sciō quia manēbō et permanēbō omnibus vōbīs ad **prōfectum** vestrum et gaudium fideī,

26 ut glōriātiō **vestra** abundet in Chrīstō Iēsū in mē, per meum adventum iterum ad vōs.

27 Tantum **dignē** ēvangeliō Chrīstī conversāminī, ut sīve cum vēnerō et vīderō vōs, sīve absēns audiam dē vōbīs quia **statīs** in ūnō Spīritū ūnanimēs, concertantēs **fide** ēvangeliī;

28 et in nūllō perterritī ab adversāriīs, quod **est** illīs indicium perditiōnis, vōbīs autem **salūtis**, et **hoc** ā Deō;

29 quia vōbīs **hoc** dōnātum **est** prō Chrīstō, nōn **sōlum** ut in eum crēdātis, sed ut etiam prō illō patiāminī

30 **idem** certāmen habentēs, quāle vīdistis in mē et nunc **audītis** in mē.

## 2

1 Sī **quā** ergō cōnsōlātiō in Chrīstō, sī quod sōlācium **cārī** tatīs, sī **quā** commūniō **spīritūs**, sī quae vīscera et miserātiōnēs,

2 **implētē** gaudium meum, ut **idem** sapiātis, eandem cāritātem habentēs, ūnanimēs, id ipsum sapientēs;

3 nihil per contentiōnem neque per inānem glōriam, sed in **humilitāte** superiōrēs sibi invicem arbitrantēs;

4 nōn, quae **sua** sunt, singulī cōnsīderantēs, sed et **ea**, quae aliōrum.

5 **Hoc** sentīte in vōbīs, quod et in Chrīstō Iēsū:

6 quī cum in **fōrmā** Deī **esset**,

nōn **rapīnam** **arbitrātus** **est** **esse** sē aequālem Deō,

7 sed sēmetipsum exinānīvit fōrmam servī accipiēns,

in similitūdinem hominum **factus**;

et habitū **inventus** ut homō,

8 humiliāvit sēmetipsum **factus** oboediēns usque ad mortem,

mortem autem **crucīs**.

9 Propter quod et Deus illum exaltāvit

et dōnāvit illī **nōmen**,

quod **est** super omne **nōmen**,

10 ut in nōmine Iēsū omne **genu** flectātur

caelestium et terrestrium et īnfernōrum,

11 et **omnis** **lingua** cōnfiteātur

“ Dominus **Iēsus** Chrīstus! ”,

in glōriam Deī Patrīs.

12 Itaque, cārissimī meī, sīcut semper oboedīstis, nōn ut in **praesentiā** meī tantum sed multō **magis** nunc in **absentiā** **meā**, cum metū et tremōre vestram salūtem operāminī;

13 Deus **est** enim, quī operātur in vōbīs et velle et perficere prō suō benēplacitō.

14 Omnia facite **sine** murmurātiōnibus et haesitātiōnibus,

15 ut efficiāminī **sine** **querēlā** et simplicēs, fīliī Deī **sine** reprehēnsiōne in **mediō** generātiōnis prāvae et perversae, inter quōs lūcētis sīcut lūmināria in mundō,

16 verbum vītae firmiter tenentēs ad glōriam meam in **diē** Chrīstī, quia nōn in vacuum cucurrī neque in vacuum labōrāvī.

17 Sed et sī dēlībor suprā sacrificium et obsequium fideī vestrae, gaudeō et congaudeō omnibus vōbīs;

18 idipsum autem et vōs gaudēte et congaudēte mihi.

19 Spērō autem in Dominō Iēsū Tīmotheum **cito** mē **mittere** ad vōs, ut et ego bonō animō sim, cognitīs, quae circā vōs sunt.

20 Nēminem enim habeō tam ūnanimem, quī **sincērē** prō vōbīs sollicitus sit;

21 omnēs enim **sua** quaerunt, nōn quae sunt Iēsū Chrīstī.

22 Probātiōnem autem eius cognōscitis, quoniam sīcut patrī fīlius mēcum servīvit in ēvangelium.

23 Hunc igitur spērō mē **mittere**, mox ut vīderō, quae circā mē sunt;

24 cōnfīdō autem in Dominō, quoniam et ipse **cito** veniam.

25 Necessārium autem exīstimāvī Epaphrodītum frātrem et cooperātōrem et commīlitōnem meum, vestrum autem apostolum et ministrum necessitātis meae, **mittere** ad vōs,

26 quoniam omnēs vōs dēsīderābat et maestus erat, proptereā quod audierātis illum īnfirmātum.

27 Nam et īnfirmātus **est** usque ad mortem, sed Deus misertus **est** eius; nōn **sōlum** autem eius, vērum et meī, nē trīstitiam super trīstitiam habērem.

28 Festīnantius ergō mīsī illum, ut, vīsō eō, iterum gaudeātis, et ego **sine** **trīstitiā** sim.

29 Excipite itaque illum in Dominō cum omnī gaudiō et eiusmodī cum **honōre** habētōte,

30 quoniam propter opus Chrīstī usque ad mortem accessit in interitum trādēns animam suam, ut supplēret id, quod vōbīs dēerat ministeriī ergā mē.

## 3

1 Dē cēterō, frātrēs meī, gaudēte in Dominō. **Eadem** vōbīs scrībe rē mihi quidem nōn pigrum, vōbīs autem sēcūrum.

2 Vidēte **canēs**, vidēte **mālōs** operāriōs, vidēte concīsiōnem!

3 Nōs enim sumus circumcīsiō, quī Spīritū Deī servīmus et glōriāmur in Chrīstō Iēsū et nōn in carne fīdūciam habentēs,

4 quamquam ego habeam cōnfīdentiam et in carne. Sī **quis** **alius** vidētur **cōnfīdere** in carne, ego **magis**:

5 circumcīsus **octāvā** **diē**, ex genere Isrāēl, dē tribū Beniamin, Hebraeus ex Hebraeīs, secundum lēgem pharisaeus,

6 secundum aemulātiōnem persequēns ecclēsiam, secundum iūstitiam, quae in **lēge** **est**, conversātus **sine** **querēlā**.

7 Sed, quae mihi erant lucra, haec **arbitrātus** sum propter Chrīstum dētrīmentum.

8 Vērumtamen exīstimō omnia dētrīmentum **esse** propter ēminentiam scientiae Chrīstī Iēsū Dominī meī, propter quem omnia dētrīmentum fēcī et arbitror ut **stercora**, ut Chrīstum lucrīfaciam

9 et inveniar in illō nōn habēns meam iūstitiam, quae ex **lēge** **est**, sed illam, quae per fidem **est** Chrīstī, quae ex Deō **est** **iūstitiā** in **fide**;

10 ad cognōscendum illum et virtūtem resurrēctiōnis eius et commūniōnem passiōnum illīus, cōnfōrmāns mē mortī eius,

11 sī quō **modo** occurram ad resurrēctiōnem, quae **est** ex mortuīs.

12 Nōn quod iam accēperim aut iam **perfectus** sim; persequor autem sī umquam comprehendam, sīcut et comprehēnsus sum ā Chrīstō Iēsū.

13 Frātrēs, ego mē nōn arbitror comprehendisse; ūnum autem: quae quidem retrō sunt, oblīvīscēns, ad **eā** vērō, quae ante sunt, extendēns mē

14 ad dēstinātum persequor, ad bravium supernae vocātiōnis Deī in Chrīstō Iēsū.

15 Quīcumque ergō perfectī, **hoc** sentiāmus; et sī quid aliter sapitis, et **hoc** vōbīs Deus revēlābit;

16 vērumtamen, ad quod **pervēnimus**, in eōdem ambulēmus.

17 Coimitātōrēs meī **ēstote**, frātrēs, et **observāte** eōs, quī **ita** ambulant, sīcut habētis fōrmam nōs.

18 Multī enim ambulant, quōs saepe dīcēbam vōbīs, nunc autem et flēns **dīcō**, inimīcōs **crucīs** Chrīstī,

19 quōrum **fīnis** **interitus**, quōrum deus venter et **glōria** in cōnfūsiōne ipsōrum, quī **terrēna** sapiunt.

20 Noster enim **mūnicipātus** in caelīs **est**, unde etiam salvātōrem exspectāmus Dominum **Iēsum** Chrīstum,

21 quī trānsfigūrābit corpus **humilitātis** nostrae, ut illud cōnfōrme faciat corporī glōriae suae secundum operātiōnem, **quā** possit etiam subicere sibi omnia.

## 4

1 Itaque, frātrēs meī cārissimī et dēsīderātissimī, gaudium et cō rōna **mea**, sīc **statē** in Dominō, cārissimī!

2 Evōdiam rogō et Syntychen dēprecor idipsum sapere in Dominō.

3 Etiam rogō et tē, **germāne** compār, adiuvā illās, quae mēcum concertāvērunt in ēvangeliō cum Clēmente et cēterīs adiūtōribus meīs, quōrum **nōmina** sunt in **librō** vītae.

4 Gaudēte in Dominō semper. Iterum **dīcō**: Gaudēte!

5 **Modestia** **vestra** **nota** sit omnibus hominibus. Dominus prope.

6 Nihil sollicitī **sītis**, sed in omnibus ōrātiōne et obsecrātiōne cum grātiārum āctiōne petītiōnēs vestrae innōtēscant apud Deum.

7 Et pāx Deī, quae exsuperat omnem sēnsum, cūstōdiet **corda** **vestra** et intellegentiās vestrās in Chrīstō Iēsū.

8 Dē cēterō, frātrēs, quaecumque sunt **vēra**, quaecumque **pudīca**, quaecumque **iūsta**, quaecumque **casta**, quaecumque amābilia, quaecumque bonae fāmae, sī **quā** virtūs et sī **quā** laus, haec **cōgitātē**;

9 quae et didicistis et accēpistis et audīstis et vīdistis in mē, haec agite; et Deus **pācis** erit vōbīscum.

10 Gāvīsus sum autem in Dominō vehementer, quoniam tandem aliquandō reflōruistis prō mē sentīre, sīcut et sentiēbātis, opportūnitāte autem **cārēbātis**.

11 Nōn quasi propter pēnūriam **dīcō**, ego enim didicī, in quibus sum, sufficiēns **esse**.

12 Sciō et humiliārī, sciō et abundāre; ubīque et in omnibus īnstitūtus sum et satiārī et ēsurīre et abundāre et pēnūriam patī.

13 Omnia possum in eō, quī mē cōnfortat.

14 Vērumtamen **bene** fēcistis commūnicantēs trībulātiōnī meae.

15 **Scītis** autem et vōs, Philippēnsēs, quod in prīncipiō ēvangeliī, quandō **profectus** sum ā **Macedoniā**, **nūlla** mihi **ecclēsia** commūnicāvit in ratiōne datī et acceptī, **nisi** vōs **sōlī**;

16 quia et Thessalonīcam et semel et bis in ūsum mihi mīsistis.

17 Nōn quia quaerō datum, sed requīrō frūctum, quī abundet in ratiōnem vestram.

18 Accēpī autem omnia et abundō; replētus sum acceptīs ab Epaphrodītō, quae mīsistis odōrem suāvitātis, hostiam acceptam, placentem Deō.

19 Deus autem meus implēbit omne dēsīderium vestrum secundum dīvitiās suās in **glōriā** in Chrīstō Iēsū.

20 Deō autem et Patrī nostrō **glōria** in saecula saeculōrum. Āmēn.

21 **Salūtātē** omnem sānctum in Chrīstō Iēsū. Salūtant vōs, quī mēcum sunt, frātrēs.

22 Salūtant vōs omnēs sānctī, **maximē** autem, quī dē Caesaris domō sunt.

23 **Grātia** Dominī Iēsū Chrīstī cum spīritū vestrō. Āmēn.


