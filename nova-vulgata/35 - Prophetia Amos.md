**PROPHĒTĪA** AMŌS 

1 2 3 4 5 6 7 8 9

1 
1 Verba Amos, quī fuit in pāstōribus dē Thecuā; quae vīdit super Isrāēl in diēbus Oziae **rēgis** Iūdae et in diēbus Ieroboam fīliī Ioās **rēgis** Isrāēl, duōbus annīs ante terraemōtum.
2 Et dīxit:
“ Dominus dē **Sīōn** rugit
et dē Ierusālem dat **vōcem** suam;
et lūgent **pāscua** pāstōrum,
et exsiccātur vertex Carmēlī ”.
3 Haec dīcit Dominus:
“ Super **tribus** sceleribus Damascī
et super quattuor verbum nōn revocābō:
eō quod trītūrāverint in plaustrīs ferreīs Galaad,
4 mittam ignem in domum Hazael,
et dēvorābit aedēs Benadad;
5 conteram vectem Damascī
et disperdam habitātōrem dē Biceatavēn
et tenentem scēptrum dē Bethedēn;
et trānsferētur **populus** **Syriae** Cir ”,
dīcit Dominus.
6 Haec dīcit Dominus:
“ Super **tribus** sceleribus Gāzae
et super quattuor verbum nōn revocābō:
eō quod trānstulerint captīvitātem perfectam,
ut trāderent eam in Edom,
7 mittam ignem in mūrum Gāzae,
et dēvorābit aedēs eius;
8 disperdam habitātōrem dē Azōtō
et tenentem scēptrum dē Ascalōne;
convertam **manum** meam super Accārōn,
et perībunt **reliquī** Philisthinōrum ”,
dīcit Dominus Deus.
9 Haec dīcit Dominus:
“ Super **tribus** sceleribus Tyrī
et super quattuor verbum nōn revocābō:
eō quod trādiderint captīvitātem perfectam in Edom
et nōn sint recordātī **foederis** frātrum,
10 mittam ignem in mūrum Tyrī,
et dēvorābit aedēs eius ”.
11 Haec dīcit Dominus:
“ Super **tribus** sceleribus Edom
et super quattuor verbum nōn revocābō:
eō quod persecūtus sit in gladiō frātrem suum
et violāverit misericordiam eius
et tenuerit **ultrā** furōrem suum
et indignātiōnem suam servāverit usque in fīnem,
12 mittam ignem in Theman,
et dēvorābit aedēs Bosrae ”.
13 Haec dīcit Dominus:
“ Super **tribus** sceleribus fīliōrum Ammōn
et super quattuor verbum nōn revocābō:
eō quod dissecuerint praegnantēs Galaad
ad dīlātandum terminum suum,
14 succendam ignem in mūrō Rabba,
et dēvorābit aedēs eius in ululātū in **diē** bellī
et in turbine in **diē** procellae;
15 et ībit rēx eōrum in captīvitātem,
ipse et prīncipēs eius simul ”,
dīcit Dominus.
2 
1 Haec dīcit Dominus:
“ Super **tribus** sceleribus Moab
et super quattuor verbum nōn revocābō:
eō quod incenderit ossa **rēgis** Edom
usque ad cinerem,
2 mittam ignem in Moab,
et dēvorābit aedēs Carioth,
et moriētur in tumultū Moab,
in clāmōre et vōce tubae;
3 disperdam iūdicem dē **mediō** eius
et omnēs prīncipēs eius interficiam cum eō ”,
dīcit Dominus.
4 Haec dīcit Dominus:
“ Super **tribus** sceleribus Iūdae
et super quattuor verbum nōn revocābō:
eō quod abiēcerint lēgem Dominī
et **mandāta** eius nōn cūstōdierint
C dēcēpērunt enim eōs īdōla **sua**,
post quae abierant patrēs eōrum C
5 mittam ignem in Iūdam,
et dēvorābit aedēs Ierusālem ”.
6 Haec dīcit Dominus:
“ Super **tribus** sceleribus Isrāēl
et super quattuor verbum nōn revocābō:
eō quod vēndiderint prō argentō iūstum
et pauperem prō calceāmentīs;
7 quī contrīverint super pulverem terrae **capita** pauperum
et viam humilium dēclīnāverint,
et fīlius ac pater eius īverint ad puellam,
ut violārent **nōmen** sānctum meum;
8 et super vestīmentīs pignōrātīs accubuerint
iuxtā omne altāre
et vīnum damnātōrum biberint
in domō Deī **suī**.
9 Ego autem extermināveram
Amorraeum ā faciē eōrum,
cuius altitūdō sīcut altitūdō cedrōrum,
et fortitūdō quasi quercuum;
extermināveram frūctum eius dēsuper
et rādīcēs eius subter.
10 Ego **ascendere** vōs fēcī
dē **terrā** Aegyptī
et dūxī vōs in dēsertō
quadrāgintā annīs,
ut **possidērētis** terram Amorraēī;
11 et suscitāvī dē fīliīs vestrīs prophētās et dē iuvenibus vestrīs nazaraeōs.
Numquid nōn **ita** **est**, fīliī Isrāēl?,
dīcit Dominus.
12 Et propīnāstis nazaraeīs vīnum
et **prophētīs** mandāstis dīcentēs:
“Nē prophetētis”.
13 Ecce ego comprimam vōs ad **solum**,
sīcut comprimit plaustrum
onustum fēnō;
14 dēerit **fugā** ā vēlōce,
et **fortis** nōn firmābit virtūtem suam,
et rōbustus nōn salvābit animam suam;
15 tenēns arcum nōn stābit,
et vēlōx pedibus **suīs** nōn salvābitur;
ascēnsor equī nōn salvābit animam suam,
16 et fortissimus **cordē** inter rōbustōs
nūdus fugiet in **illā** **diē** ”,
dīcit Dominus.
3 
1 **Audīte** verbum **hoc**, quod **locūtus** **est** Dominus super vōs, fīliī Isrāēl, super omnem cognātiōnem, quam ēdūxī dē **terrā** Aegyptī, dīcēns: 
2 “ Tantummodo vōs cognōvī
ex omnibus cognātiōnibus terrae;
idcircō vīsitābō super vōs
omnēs inīquitātēs vestrās.
3 Numquid ambulābunt duo pariter, **nisi** convēnerint?
4 Numquid rugiet **leō** in saltū,
**nisi** habuerit praedam?
Numquid dabit catulus leōnis **vōcem** dē cubīlī suō,
**nisi** aliquid apprehenderit?
5 Numquid cadet **avis** super terram
absque laqueō?
Numquid laxātur laqueus dē **terrā**, antequam quid cēperit?
6 Sī clanget **tubā** in cīvitāte,
**populus** nōn expavēscet?
Sī erit **malum** in cīvitāte,
**nōnne** Dominus fēcit?
7 Nihil enim faciet Dominus Deus,
**nisi** revēlāverit sēcrētum suum
ad servōs suōs prophētās.
8 **Leō** rugit,
**quis** nōn timēbit?
Dominus Deus **locūtus** **est**,
**quis** nōn prophetābit?
9 Audītum facite in aedibus Assyriae
et in aedibus terrae Aegyptī
et dīcite: “Congregāminī super montēs Samarīae”;
et vidēte īnsāniās multās in **mediō** eius
et oppressōs in sinū eius.
10 Et nesciērunt facere rēctum,
dīcit Dominus,
thēsaurizantēs violentiam et **rapīnās**
in aedibus **suīs** ”.
11 Proptereā haec dīcit Dominus Deus:
“ Inimīcus circumdabit terram,
et dētrahētur ex tē fortitūdō **tua**,
et dīripientur aedēs tuae ”.
12 Haec dīcit Dominus:
“ Quōmodo sī ēruat pāstor dē ōre leōnis
duo crūra aut extrēmum auriculae, sīc ēruentur fīliī Isrāēl,
quī habitant in **Samarīā**,
in margine lectulī
et in Damascī grabātō.
13 **Audīte** et contestāminī in domō Iācōb,
dīcit Dominus, Deus exercituum:
14 In **diē** cum vīsitāverō praevāricātiōnēs Isrāēl,
super eum vīsitābō et super altāria Bethel,
et amputābuntur cornua **altāris**
et cadent in terram;
15 et percutiam domum hiemālem
cum domō **aestīvā**,
et perībunt **domūs** eburneae,
et dissipābuntur aedēs magnae ”,
dīcit Dominus.
4 
1 **Audīte** verbum **hoc**,
vaccae Basan,
quae **estis** in monte Samarīae,
quae opprimitis egēnōs
et **vexātis** pauperēs,
quae dīcitis dominīs vestrīs:
“ Affer, ut bibāmus ”.
2 Iūrāvit Dominus Deus
in sānctitāte **suā**:
“ Ecce diēs venient super vōs,
et **levābunt** vōs in contīs
et posterōs vestrōs in **hāmīs** piscātōriīs;
3 et per apertūrās exībitis **altera** contrā alteram
et prōiciēminī in **Armōn** ”,
dīcit Dominus.
4 “ Venīte in Bethel et **impiē** agite,
ad Galgalam et **multiplicātē** praevāricātiōnem;
et offerte **manē** victimās vestrās,
**tribus** diēbus decimās vestrās,
5 et **sacrificātē** dē fermentātō laudem
et **vocātē** voluntāriās oblātiōnēs et **annūntiāte**;
sīc enim dīligitis, fīliī Isrāēl ”,
dīcit Dominus Deus.
6 “ Unde et ego **dedī** vōbīs
vacuitātem dentium in cūnctīs urbibus vestrīs
et indigentiam **pānis** in omnibus locīs vestrīs;
et nōn **estis** reversī ad mē ”,
dīcit Dominus.
7 “ Ego **quoque** prohibuī ā vōbīs imbrem,
cum adhūc trēs mēnsēs superessent usque ad messem;
et pluī super ūnam cīvitātem
et super alteram cīvitātem nōn pluī: pars **ūna** complūta **est**,
et pars, super quam nōn pluī, aruit. 
8 Tunc fugiēbant duae, trēs cīvitātēs
ad ūnam cīvitātem, ut biberent aquam,
et nōn satiābantur;
sed nōn redistis ad mē ”,
dīcit Dominus.
9 “ Percussī vōs in ventō ūrente et in aurūgine;
multitūdinem hortōrum vestrōrum et vīneārum vestrārum,
fīcēta **vestra** et **olīvēta** **vestra**
**comēdit** **ērūca**;
sed nōn redistis ad mē ”,
dīcit Dominus.
10 “ Mīsī in vōs pestem
sīcut pestem Aegyptī,
percussī in gladiō iuvenēs vestrōs,
captīs equīs vestrīs;
et **ascendere** fēcī putrēdinem
castrōrum vestrōrum in nārēs vestrās;
sed nōn redistis ad mē ”,
dīcit Dominus.
11 “ Subvertī vōs,
sīcut subvertit Deus Sodomam et Gomorram,
et factī **estis** quasi **torris**
**raptus** ab incendiō;
sed nōn redistis ad mē ”,
dīcit Dominus.
12 Quāpropter haec faciam tibi, Isrāēl,
et quia haec faciam tibi,
praeparāre in occursum Deī tuī, Isrāēl;
13 quia ecce fōrmāns montēs et creāns ventum
et annūntiāns hominī cōgitātiōnem eius,
faciēns aurōram et tenebrās
et gradiēns super **excelsa** terrae;
Dominus, Deus exercituum, **nōmen** eius.
5 
1 **Audīte** verbum istud,
quod ego **levō** super vōs,
plānctum, **domus** Isrāēl:
2 **Cecidit**, nōn adiciet ut resurgat
virgō Isrāēl;
**prōiecta** **est** in terram suam,
nōn **est** quī suscitet eam.
3 Quia haec dīcit Dominus Deus:
“ Urbs, dē **quā** ēgrediēbantur mīlle,
relinquentur in **eā** centum;
et dē **quā** ēgrediēbantur centum,
relinquentur in **eā** decem
prō domō Isrāēl ”.
4 Quia haec dīcit Dominus domuī Isrāēl:
“ Quaerite mē et vīvētis;
5 et nōlīte **quaerere** Bethel
et in Galgalam nōlīte intrāre
et in Bersabee nōlīte trānsīre,
quia Galgala **captīva** dūcētur,
et Bethel erit inīquitās ”.
6 Quaerite Dominum et vīvite;
nē forte invādat sīcut **ignis**
domum Ioseph,
et dēvoret, et nōn sit
quī exstinguat Bethel.
7 Quī convertunt in absinthium iūdicium
et iūstitiam in terram dēiciunt.
8 Quī facit stēllās Pliadis et Ōrīōnem
et convertit in **māne** tenebrās
et diem in noctem obscūrat;
quī vocat aquās **maris**
et effundit eās super faciem terrae;
Dominus **nōmen** eius.
9 Quī micāre facit vastitātem super rōbustum
et vastitātem super arcem affert.
10 **Odiō** habuērunt corripientem in **portā**
et loquentem **perfectē** abōminātī sunt.
11 Idcircō, prō eō quod conculcāstis pauperem
et portiōnem frūmentī abstulistis ab eō,
domōs quadrō lapide aedificāstis
et nōn habitābitis in eīs,
vīneās plantāstis amantissimās
et nōn bibētis vīnum eārum.
12 Quia cognōvī **multa** **scelera** **vestra**
et fortia **peccāta** **vestra**,
opprimentēs iūstum, accipientēs mūnus
et pauperēs dēprimentēs in **portā**.
13 Ideō prūdēns in tempore illō tacet,
quia tempus **malum** **est**.
14 Quaerite bonum et nōn **mālum**,
ut **vīvātīs**,
**ita** ut sit Dominus, Deus exercituum,
vōbīscum, sīcut dīxistis.
15 Odītē **mālum** et dīligite bonum
et cōnstituite in **portā** iūdicium,
sī forte misereātur Dominus, Deus exercituum,
reliquiīs Ioseph.
16 Proptereā haec dīcit Dominus,
Deus exercituum, dominātor:
“ In omnibus **platēīs** **plānctus**,
et in cūnctīs viīs **dīcētur**: “Vae, vae!”;
et vocābunt agricolam ad lūctum
et ad plānctum eōs, quī sciunt lāmentātiōnem.
17 Et in omnibus vīneīs erit **lūctus**,
quia pertransibō in **mediō** tuī ”,
dīcit Dominus.
18 Vae dēsīderantibus diem Dominī!
Ad quid vōbīs diēs Dominī?
Tenebrae et nōn lūx.
19 Quōmodo sī fugiat vir ā faciē leōnis,
et occurrat **eī** ursus;
et ingrediātur domum
et innītātur manū **suā** super parietem,
et mordeat eum coluber.
20 Numquid nōn tenebrae diēs Dominī et nōn lūx?
Et cālīgō **sine** splendōre in **eā**?
21 “ **Odī**, prōiēcī fēstīvitātēs vestrās
et nōn dēlector coetibus vestrīs.
22 Quod sī **obtuleritis** mihi holocautōmata,
oblātiōnēs vestrās nōn suscipiam
et sacrificia pinguium vestrōrum nōn respiciam.
23 Aufer ā mē tumultum carminum tuōrum,
et canticum lyrārum tuārum nōn audiam.
24 Et affluat quasi **aqua** iūdicium,
et **iūstitiā** quasi torrēns **perennis**.
25 Numquid hostiās et oblātiōnēs obtulistis mihi in dēsertō
quadrāgintā annīs, **domus** Isrāēl?
26 Et portāstis Saccut rēgem vestrum,
et Caivan, imāginēs vestrās,
sīdus deōrum vestrōrum, quae fēcistis vōbīs.
27 Et migrāre vōs faciam trāns **Damascum** ”,
dīcit Dominus; Deus exercituum **nōmen** eius.
6 
1 Vae, quī tranquillī sunt in **Sīōn**
et cōnfīdunt in monte Samarīae;
dēsignātī prīmitiae **populōrum**,
ad quōs **venit** **domus** Isrāēl!
2 **Trānsīte** in **Chalān**ne et vidēte;
et **īte** inde in Emath magnam
et dēscendite in Geth Palaestīnōrum.
Numquid meliōrēs rēgnīs istīs vōs,
aut lātior terminus eōrum terminō vestrō **est**?
3 Quī removētis diem **malum**
et appropinquāre facitis solium violentiae.
4 Quī dormiunt in **lectīs** eburneīs,
recumbentēs in strātīs **suīs**,
comedentēs **agnōs** dē grege
et vitulōs dē **mediō** armentī;
5 **canentēs** ad **vōcem** psaltēriī,
sīcut Dāvīd excōgitant sibi vāsa canticī;
6 bibentēs vīnum in phialīs,
optimīs unguentīs dēlibūtī,
et nōn sunt contrīstātī super **ruīnā** Ioseph.
7 Quāpropter nunc migrābunt in **capite** trānsmigrantium,
et auferētur factiō lascīvientium.
8 Iūrāvit Dominus Deus in **animā** **suā**,
dīcit Dominus, Deus exercituum:
“ Dētestor ego superbiam Iācōb
et domōs eius **ōdī**
et trādam cīvitātem et plēnitūdinem eius ”.
9 Quod sī **reliquī** fuerint
decem **virī** in domō **ūnā**,
et ipsī morientur;
10 et tollet eum propinquus suus
et combūret eum, ut efferat ossa dē domō,
et **dīcet** **eī**, quī in penetrālibus **domus** **est**:
“ Numquid adhūc **est** **penes** tē? ”.
Et respondēbit: “Nōn **est**”;
et **dīcet** **eī**: “Tacē!”;
nōn **est** quī recordētur nōminis Dominī.
11 Quia ecce Dominus mandat
et percutiet domum maiōrem ruīnīs
et domum minōrem scissiōnibus.
12 Numquid currunt in petrīs equī,
aut arātur mare in bōbus,
quoniam convertistis in venēnum iūdicium
et frūctum iūstitiae in absinthium?
13 Quī laetantur prō Lodabar,
quī dīcunt: “ Numquid nōn in fortitūdine **nostrā**
cēpimus nōbīs Carnaim? ”.
14 “ Ecce enim suscitābō super vōs, **domus** Isrāēl,
dīcit Dominus, Deus exercituum, gentem;
et oppriment vōs ab introitū Emath
usque ad torrentem Arabae ”.
7 
1 Haec ostendit mihi Dominus Deus: et ecce, ipse fōrmābat locustās in prīncipiō, cum germinārent sērōtinae frūgēs; et ecce frūgēs sērōtinae post frūgēs dēmessās **regis**.
2 Et factum **est**, cum cōnsummāsset **comedere** herbam terrae, dīxī: “Domine Deus, propitius **estō**, obsecrō; quōmodo stābit Iācōb, quia parvulus **est**? ”.
3 Misertus **est** Dominus super **hōc**. “ Nōn erit ”, dīxit Dominus Deus.
4 Haec ostendit mihi Dominus Deus: et ecce, vocābat ad iūdicium per ignem Dominus Deus, et dēvorāvit abyssum magnam et **comēdit** simul partem.
5 Et dīxī: “ Domine Deus, quiēsce, obsecrō; quōmodo stābit Iācōb, quia parvulus **est**? ”.
6 Misertus **est** Dominus super **hōc**. “ Sed et istud nōn erit ”, dīcit Dominus Deus.
7 Haec ostendit mihi Dominus Deus: ecce vir stāns super mūrum **lītum**, et in manū eius **trulla** caementāriī.
8 Et dīxit Dominus ad mē: “ Quid tū vidēs, Amos? ”. Et dīxī: “ Trullam caementāriī ”. Et dīxit Dominus: “Ecce ego pōnam trullam in **mediō** **populī** meī Isrāēl; nōn adiciam **ultrā** **ignōscere** **eī**.
9 Et dēmōlientur **excelsa** Isaac, et sānctuāria Isrāēl dēsōlābuntur, et cōnsurgam super domum Ierobōam in gladiō ”.
10 Et mīsit Amasīās sacerdōs Bethel ad Ieroboam rēgem Isrāēl dīcēns: “ Cōnspīrāvit contrā tē Amos in **mediō** **domūs** Isrāēl; nōn poterit **terra** sustinēre ūniversōs sermōnēs eius.
11 Haec enim dīcit Amōs: “In gladiō moriētur Ieroboam, et Isrāēl captīvus migrābit dē **terrā** **suā**” ”.
12 Et dīxit Amasīās ad Amōs: “ Quī vidēs, gradere. Fuge in terram Iūdae et comede ibi pānem et prophetābis ibi;
13 et in Bethel nōn adiciēs **ultrā** ut prophētēs, quia sānctuārium **rēgis** **est**, et **domus** rēgnī **est** ”.
14 Responditque Amōs et dīxit ad Amasīam:
“ Nōn sum **prophētā**
et nōn sum fīlius prophētae;
sed armentārius ego sum, vellicāns sycomorōs.
15 Et tulit mē Dominus,
cum sequerer gregem,
et dīxit Dominus ad mē:
“**Vāde**, **prophēta** ad **populum** meum Isrāēl”.
16 Et nunc audī verbum Dominī. Tū **dīcis**: “Nōn prophetābis super Isrāēl et nōn stillābis verba super domum Isaac”.
17 Propter **hoc** haec dīcit Dominus: “Uxor **tua** in cīvitāte fornicābitur, et fīliī tuī et fīliae tuae in gladiō cadent, et humus **tua** fūniculō mētiētur; et tū in **terrā** **pollūtā** moriēris, et Isrāēl captīvus migrābit dē **terrā** **suā**” ”.
8
1 Haec ostendit mihi Dominus Deus:
et ecce canistrum pōmōrum.
2 Et dīxit: “ Quid tū vidēs, Amos? ”.
Et dīxī: “ Canistrum pōmōrum ”.
Et dīxit Dominus ad mē:
“ **Venit** **fīnis** super **populum** meum Isrāēl;
nōn adiciam **ultrā** **ignōscere** **eī**.
3 Et lūgent cantātrīcēs palātiī in **diē** **illa**,
dīcit Dominus Deus;
**multa** erunt cadāvera,
in omnī locō prōicientur: silentium.
4 **Audīte** **hoc**, quī conteritis pauperem
et dēficere facitis egēnōs terrae,
5 dīcentēs: “Quandō trānsībit **neomēnia**,
et vēnumdābimus mercēs?
Et sabbatum, et aperiēmus frūmentum,
ut imminuāmus mēnsūram et augeāmus siclum
et suppōnāmus statērās dolōsās,
6 ut possideāmus in argentō egēnōs
et pauperem prō calceāmentīs
et quisquiliās frūmentī vēndāmus?””.
7 Iūrāvit Dominus in **superbiā** Iācōb:
“ Nōn oblīvīscar in perpetuum omnia **opera** eōrum.
8 Numquid super istō nōn commovēbitur **terra**,
et lūgēbit **omnis** habitātor eius,
et ascendet quasi fluvius **ūniversa**,
fervēbit et dēcrēscet quasi flūmen Aegyptī?
9 Et erit: in **diē** **illa**,
dīcit Dominus Deus,
**occīdere** faciam sōlem in merīdiē
et **tenebrēscere** faciam terram in **diē** lūminis
10 et convertam fēstīvitātēs vestrās in lūctum
et omnia **cantica** **vestra** in plānctum;
et indūcam super omnēs lumbōs saccum
et super omne caput calvitium;
et pōnam eam quasi lūctum ūnigenitī
et **novissima** eius quasi diem amārum.
11 Ecce diēs veniunt,
dīcit Dominus,
et mittam famem in terram;
nōn famem **pānis** neque sitim aquae,
sed audiendī verbum Dominī ”.
12 Et fugient ā marī usque ad mare;
et ab aquilōne usque ad orientem circuībunt,
quaerentēs verbum Dominī,
et nōn invenient.
13 In **diē** **illa** dēficient virginēs pulchrae
et adulēscentēs in sitī.
14 Quī iūrant in dēlictō Samarīae
et dīcunt: “ Vīvit Deus tuus, **Dān**! ”
et “ Vīvit **via**, Bersabee! ”,
et cadent et nōn resurgent **ultrā**.
9
1 Vīdī Dominum
stantem super altāre,
et dīxit: “Percute capitellum,
et commoveantur superlīmināria;
frange eōs in **capite** omnēs,
et novissimum eōrum in gladiō interficiam;
nōn fugiet ex eīs fugitīvus,
et nōn salvābitur **superstes** eīs.
2 Sī dēscenderint usque ad īnfernum,
inde **manus** **mea** **ēducet** eōs;
et sī ascenderint usque in caelum,
inde dētraham eōs.
3 Et sī absconditī fuerint in vertice Carmēlī,
inde quaeram et auferam eōs;
et sī cēlāverint sē ab oculīs meīs
in **profundō** **maris**,
ibi mandābō serpentī, et mordēbit eōs;
4 et sī abierint in captīvitātem
**cōram** inimīcīs **suīs**,
ibi mandābō gladiō, et **occīdet** eōs,
et pōnam oculōs meōs super eōs
in **malum** et nōn in bonum ”.
5 Et Dominus, Deus exercituum,
quī tangit terram, et tābēscet.
Et lūgēbunt omnēs habitantēs in **eā**;
et ascendet sīcut fluvius **ea** **omnis**
et dēcrēscet sīcut flūmen Aegyptī.
6 Quī aedificat in caelō **ascēnsūs** suōs
et cameram suam super terram fundat,
quī vocat aquās **maris**
et effundit eās super faciem terrae;
Dominus **nōmen** eius.
7 “ Numquid nōn ut fīliī **Aethiopum**
vōs **estis** mihi, fīliī Isrāēl?,
ait Dominus.
Numquid nōn Isrāēl **ascendere** fēcī
dē **terrā** Aegyptī
et Philisthim dē Caphtor
et **Sȳros** dē Cir?
8 Ecce oculī Dominī Deī
super rēgnum peccāns,
et conteram illud
ā faciē terrae;
vērumtamen conterēns nōn conteram
domum Iācōb,
dīcit Dominus.
9 Ecce enim mandābō ego
et concutiam in omnibus gentibus domum Isrāēl,
sīcut concutitur trīticum in crībrō,
et nōn cadet lapillus super terram.
10 In gladiō morientur omnēs peccātōrēs **populī** meī,
quī dīcunt: “Nōn appropinquābit et nōn veniet
super nōs **malum**”.
11 In **diē** **illa** suscitābō
tabernāculum Dāvīd, quod **cecidit**,
et reaedificābō ruptūrās eius;
et **ea**, quae corruerant, īnstaurābō
et reaedificābō illud sīcut diēbus antīquīs,
12 ut possideant
reliquiās Edom
et omnēs nātiōnēs,
super quās invocātum **est** **nōmen** meum,
dīcit Dominus, quī faciet haec.
13 Ecce diēs veniunt,
dīcit Dominus,
et comprehendet arātor messōrem,
et calcātor ūvae mittentem sēmen; et stillābunt montēs mustum,
et omnēs collēs liquefient.
14 Et convertam captīvitātem **populī** meī Isrāēl;
et aedificābunt cīvitātēs vastātās et inhabitābunt
et plantābunt vīneās et bibent vīnum eārum
et facient hortōs et comedent **frūctūs** eōrum.
15 Et plantābō eōs super humum suam,
et nōn ēvellentur **ultrā**
dē **terrā** **suā**, quam **dedī** eīs ”,
dīcit Dominus Deus tuus.
