# LIBER DEUTERONOMII

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17)
[18](#18) [19](#19) [20](#20) [21](#21) [22](#22) [23](#23) [24](#24) [25](#25) [26](#26) [27](#27) [28](#28) [29](#29) [30](#30) [31](#31) [32](#32) [33](#33) [34](#34)

## 1

1 Haec sunt verba, quae **locūtus** **est** Moȳsēs[\*][moyses] ad omnem Isrāēl trāns Iordānem in sōlitūdine, in **Arabā** contrā Suph, inter Pharān et Thophel et **Labān** et Aseroth et Dizahab.

2 Ūndecim diēs dē Horeb per viam **montis** Seir usque Cadesbarne.

3 Quadrāgēsimō annō, ūndecimō **mēnse**, **prīmā** **diē** **mēnsis** **locūtus** **est** Moȳsēs[\*][moyses] ad fīliōs Isrāēl omnia, quae praecēperat illī Dominus ut dīceret eīs.

4 Postquam percussit Sehōn rēgem Amorraēōrum, quī habitāvit in Hesebon, et Og rēgem Basān[\*][basan], quī mānsit in Astharoth et in Edrāī,

5 trāns Iordānem in **terrā** Moab coepitque Moȳsēs[\*][moyses] explānāre lēgem hanc et **dīcere**:

6 ”Dominus Deus noster **locūtus** **est** ad nōs in Horeb dīcēns: “Sufficit vōbīs quod in **hōc** monte mānsistis;

7 convertiminī et proficīsciminī et venīte ad montem Amorraēōrum et ad omnēs vīcīnōs eius: in **Arabā** atque montānīs et in Sephēla et in Nageb et iuxtā **lītus** **maris**, in terram Chananaēōrum et in **Libanum** usque ad flūmen magnum **Euphrāten**.

8 Ēn, inquit, trādidī vōbīs terram: ingrediminī et possidēte eam, super **quā** iūrāvit Dominus patribus vestrīs, Ābrahām[\*][abraham], Isaāc et Iācōb, ut daret illam eīs et sēminī eōrum post eōs”.

9 Dīxīque vōbīs illō in tempore: Nōn possum **sōlus** sustinēre vōs;

10 Dominus Deus vester multiplicāvit vōs, et **estis** hodiē sīcut stēllae caelī plūrimī.

11 Dominus, Deus patrum vestrōrum, addat ad hunc numerum **multa** **mīlia** et benedīcat vōbīs, sīcut **locūtus** **est** vōbīs.

12 Nōn valeō **sōlus** **vestra** **negōtia** sustinēre et pondus ac iūrgia;

13 **date** vōbīs virōs sapientēs et gnārōs, et quōrum conversātiō sit **probātā** in tribubus vestrīs, ut pōnam eōs vōbīs prīncipēs.

14 Tunc respondistis mihi: “**Bona** rēs **est**, quam vīs facere”.

15 Tulīque prīncipēs dē tribubus vestrīs virōs sapientēs et probātōs et cōnstituī eōs prīncipēs super vōs: tribūnōs et centuriōnēs et quīnquāgēnāriōs ac decānōs et praefectōs operum prō tribubus vestrīs.

16 Praecēpīque iūdicibus vestrīs in tempore illō: **Audītē** causam frātrum vestrōrum et, quod iūstum **est**, **iūdicātē**, sīve **cīvis** sit ille sīve peregrīnus.

17 Nōn accipiētis **persōnam** in iūdiciō; **ita** parvum audiētis ut magnum nec timēbitis cuiusquam **persōnam**, quia Deī iūdicium **est**. Quod sī difficile vōbīs aliquid vīsum fuerit, **refertē** ad mē, et ego audiam.

18 Praecēpīque vōbīs in tempore illō omnia, quae facere dēbērētis.

19 **Profectī** autem dē Horeb trānsīvimus per **tōtam** illam erēmum maximam et terribilem, quam vīdistis, per viam **montis** Amorraēī, sīcut praecēperat Dominus Deus noster nōbīs. Cumque vēnissēmus in Cadesbarne,

20 dīxī vōbīs: Vēnistis ad montem Amorraēī, quem Dominus Deus noster datūrus **est** nōbīs.

21 Vidē terram, quam Dominus Deus tuus dat tibi: ascende et **possidē** eam, sīcut **locūtus** **est** tibi Dominus, Deus patrum tuōrum; nōlī **metuere** nec quidquam paveās.

22 Et accessistis ad mē vōs omnēs atque dīxistis: “Mittāmus virōs ante nōs, quī cōnsīderent terram et renūntient dē itinere, per quod dēbeāmus **ascendere**, et dē cīvitātibus, ad quās **pergere**”.

23 Cumque mihi sermō placuisset, mīsī ex vōbīs duodecim virōs singulōs dē tribubus **suīs**.

24 Quī cum perrēxissent et ascendissent in **montāna**, vēnērunt usque ad Nehelescol et, **cōnsīderātā** **terrā**,

25 sūmentēs dē frūctibus eius attulērunt ad nōs atque dīxērunt: “**Bona** **est** **terra**, quam Dominus Deus noster datūrus **est** nōbīs”.

26 Et nōluistis **ascendere**, sed incrēdulī ad sermōnem Dominī Deī vestrī

27 murmurāstis in tabernāculīs vestrīs atque dīxistis: “Ōdit nōs Dominus et idcircō ēdūxit nōs dē **terrā** Aegyptī, ut trāderet nōs in manū Amorraēī atque dēlēret.

28 Quō ascendēmus? Frātrēs nostrī terruērunt cor nostrum dīcentēs: **Maxima** multitūdō **est** et nōbīs in **statūrā** prōcērior; urbēs magnae et ad caelum usque mūnītae; etiam fīliōs Enacim vīdimus ibi”.

29 Et dīxī vōbīs: Nōlīte **metuere** nec timeātis eōs.

30 Dominus Deus, quī ductor **est** vester, ipse prō vōbīs pugnābit, sīcut fēcit in Aegyptō, vōbīs videntibus.

31 Et in sōlitūdine — ipse vīdistī — portāvit tē Dominus Deus tuus, ut **solet** homō gestāre parvulum fīlium suum, in omnī **viā**, per quam ambulāstis, dōnec venīrētis ad locum istum.

32 Et nec sīc quidem crēdidistis Dominō Deō vestrō,

33 quī praecessit vōs in **viā**, et mētātus **est** locum, in quō **tentōria** **fīgere** dēbērētis, nocte ostendēns vōbīs iter per ignem et **diē** per columnam **nūbis**.

34 Cumque audīsset Dominus **vōcem** sermōnum vestrōrum, īrātus iūrāvit et ait:

35 “Nōn vidēbit quispiam dē **virīs** generātiōnis huius pessimae terram bonam, quam sub iūrāmentō pollicitus sum patribus vestrīs,

36 praeter Chaleb fīlium Iephonne: ipse enim vidēbit eam, et ipsī dabō terram, quam calcāvit, et fīliīs eius, quia adimplēvit ut sequerētur Dominum”.

37 Mihi **quoque** īrātus Dominus propter vōs dīxit: “Nec tū ingrediēris illūc;

38 sed **Ios**ue fīlius Nun minister tuus ipse intrābit illūc. Hunc **rōborā**, et ipse terram sorte dīvidat Israēlī.

39 Parvulī vestrī, dē quibus dīxistis quod captīvī dūcerentur, et fīliī, quī hodiē bonī ac **malī** ignōrant distantiam, ipsī ingredientur; et ipsīs dabō terram, et possidēbunt eam.

40 Vōs autem revertiminī et ābīte in sōlitūdinem per viam **maris** Rubrī”.

41 Et respondistis mihi: “Peccāvimus Dominō; nōs ascendēmus atque pugnābimus, sīcut praecēpit nōbīs Dominus Deus noster”. Cumque īnstrūctī armīs pergerētis in montem,

42 ait mihi Dominus: “Dīc ad eōs: Nōlīte **ascendere** neque pugnētis, nōn enim sum vōbīscum, nē cadātis **cōram** inimīcīs vestrīs”.

43 **Locūtus** sum, et nōn audīstis, sed adversantēs imperiō Dominī et tumentēs **superbiā** ascendistis in montem.

44 Itaque **ēgressus** Amorraeus, quī habitat in monte illō, obviam vōbīs, persecūtus **est** vōs, sīcut **solent** apēs persequī, et **cecidit** vōs dē Seir usque Horma.

45 Cumque reversī plōrārētis **cōram** Dominō, nōn audīvit vōs nec vōcī vestrae voluit **acquiēscere**.

46 Sēdistis ergō in Cadēs multō illō tempore, dum ibi mānsistis.

## 2

1 **Profectī**que inde **vēnimus** in sōlitūdinem per viam **maris** Rubrī, sīcut mihi dīxerat Dominus; et circuīvimus montem Seir longō tempore.

2 Dīxitque Dominus ad mē:

3 “Sufficit vōbīs circuīre montem istum; **īte** contrā aquilōnem.

4 Et **populō** praecipe dīcēns: Trānsībitis per terminōs frātrum vestrōrum fīliōrum Esau, quī habitant in Seir, et timēbunt vōs.

5 Cavēte ergō dīligenter, nē moveāminī contrā eōs; neque enim dabō vōbīs dē **terrā** eōrum, quantum potest ūnīus **pedis** calcāre vestīgium, quia in possessiōnem Esau **dedī** montem Seir.

6 Cibōs **emētis** ab eīs **pecūniā** et comedētis; etiam aquam ēmptam hauriētis et bibētis.

7 Dominus Deus tuus benedīxit tibi in omnī opere manuum tuārum; nōvit iter tuum, quōmodo **trānsierīs** sōlitūdinem hanc magnam per quadrāgintā annōs habitāns tēcum Dominus Deus tuus, et nihil tibi dēfuit”.

8 Cumque trānsīssēmus frātrēs nostrōs fīliōs Esau, quī habitābant in Seir, per viam Arabae dē Ailath et dē Asiongaber, vertimus nōs et **vēnimus** per iter, quod dūcit in dēsertum Moab.

9 Dīxitque Dominus ad mē: “Nōn pugnēs contrā Mōabītās nec ineās adversus eōs proelium; nōn enim dabō tibi quidquam dē **terrā** eōrum, quia fīliīs Lot trādidī Ar in possessiōnem.

10 — Emim prīmī fuērunt habitātōrēs eius, **populus** magnus et multus et tam excelsus ut Enacim;

11 ipsī **quoque** Raphaim reputābantur sīcut Enacim; dēnique Mōabītae appellant eōs Emim.

12 In Seir autem prius habitāvērunt Horim; quibus expulsīs atque **dēlētis**, habitāvērunt fīliī Esau prō eīs, sīcut fēcit Isrāēl in **terrā** possessiōnis suae, quam **dedit** eīs Dominus C.

13 Surgite ergō et **trānsitē** torrentem Zared”. Et trānsīvimus torrentem Zared.

14 Tempus autem, quō ambulāvimus dē Cadesbarne usque ad trānsitum **torrentis** Zared, trīgintā octo annōrum fuit, dōnec cōnsūmerētur **omnis** generātiō hominum bellātōrum dē castrīs, sīcut iūrāverat eīs Dominus,

15 cuius **manūs** fuit adversum eōs, ut interīrent dē castrōrum **mediō**.

16 Postquam autem ūniversī **cecidērunt** pugnātōrēs dē **mediō** **populī**,

17 **locūtus** **est** Dominus ad mē dīcēns:

18 “Tū trānsībis hodiē terminōs Moab, urbem nōmine Ar;

19 et accēdēns in **vīcīnā** fīliōrum Ammōn, **cave**, nē pugnēs contrā eōs nec moveāris ad proelium; nōn enim dabō tibi dē **terrā** fīliōrum Ammōn, quia fīliīs Lot **dedī** eam in possessiōnem.

20 — **Terra** Raphaim **reputāta** **est** et **ipsa** ōlim habitāvērunt Raphaim in **eā**, quōs Ammōnītae vocant Zomzommim,

21 **populus** magnus et multus et prōcērae longitūdinis sīcut Enacim, quōs dēlēvit Dominus ā faciē eōrum et fēcit illōs habitāre prō eīs,

22 sīcut fēcerat fīliīs Esau, quī habitant in Seir, dēlēns Horim et terram eōrum illīs trādēns, quam **possident** usque in praesēns.

23 Hevaēōs **quoque**, quī habitābant in **villīs** usque Gāzam, Caphtorim, quī ēgressī dē Caphtor dēlēvērunt eōs et habitāvērunt prō illīs C.

24 Surgite! Proficīsciminī et **trānsīte** torrentem **Arnōn**: ecce trādidī in manū **tuā** Sehon rēgem Hesebon Amorraeum; et terram eius incipe **possidēre** et committe adversus eum proelium.

25 Hodiē incipiam **mittere** terrōrem atque formīdinem tuam in **populōs**, quī habitant sub omnī caelō, ut, audītō nōmine tuō, paveant et contremīscant **cōram** tē”.

26 Mīsī ergō nūntiōs dē sōlitūdine Cademoth ad Sehon rēgem Hesebon verbīs pācificīs dīcēns:

27 Trānsībō per terram tuam, **pūblicā** gradiar **viā**, nōn dēclīnābō neque ad dexteram neque ad sinistram;

28 alimenta pretiō vēnde mihi, ut vēscar, aquam **pecūniā** tribue mihi, et sīc bibam; tantum **est** ut mihi concēdās trānsitum,

29 sīcut fēcērunt mihi fīliī Esau, quī habitant in Seir, et Mōabītae, quī **morantur** in Ar, dōnec veniam ad Iordānem et trānseam in terram, quam Dominus Deus noster datūrus **est** nōbīs.

30 Nōluitque Sehōn rēx Hesebon dare nōbīs trānsitum, quia indūrāverat Dominus Deus tuus spīritum eius et obfirmāverat cor illīus, ut trāderētur in **manūs** tuās, sīcut **est** in praesentī **diē**.

31 Dīxitque Dominus ad mē: “Ecce coepī **trādere** tibi Sehon et terram eius. Incipe **possidēre** eam!”.

32 **Ēgressus**que **est** Sehōn obviam nōbīs cum omnī **populō** suō ad proelium in Iasā,

33 et trādidit eum Dominus Deus noster nōbīs; percussimusque eum cum fīliīs **suīs** et omnī **populō** suō.

34 Cūnctāsque urbēs eius in tempore illō cēpimus et percussimus **anathēmate** singulās cīvitātēs cum **virīs** ac mulieribus et parvulīs; nēminem relīquimus in eīs superstitem,

35 absque iūmentīs, quae in partem vēnēre praedantium, et spoliīs urbium, quās cēpimus.

36 Ab Aroer, quae **est** super rīpam **torrentis** **Arnōn**, et oppidō, quod in **valle** situm **est**, usque Galaad nōn fuit cīvitās, quae nostrās effugeret **manūs**: omnia trādidit Dominus Deus noster nōbīs,

37 absque **terrā** fīliōrum Ammōn, ad quam nōn accessistī, cūnctīs, quae adiacent torrentī Iaboc, et urbibus montānīs ūniversīsque locīs, ā quibus nōs prohibuit Dominus Deus noster.

## 3

1 Itaque conversī ascendimus per iter Basān[\*][basan]; **ēgressus**que **est** Og rēx Basān[\*][basan] in occursum nōbīs cum omnī **populō** suō ad bellandum in Edrāī.

2 Dīxitque Dominus ad mē: “Nē timeās eum, quia in manū **tuā** trādidī eum cum omnī **pōpulō** ac **terrā** **suā**; faciēsque **eī**, sīcut fēcistī Sehon **rēgī** Amorraēōrum, quī habitāvit in Hesebon”.

3 Trādidit ergō Dominus Deus noster in manibus nostrīs etiam Og rēgem Basān[\*][basan] et ūniversum **populum** eius; percussimusque eōs usque ad interneciōnem.

4 Et cēpimus cūnctās cīvitātēs eius in illō tempore. Nōn fuit oppidum, quod nōs effugeret: sexāgintā urbēs, omnem regiōnem Argob, rēgnum Og in Basān[\*][basan].

5 Cūnctae urbēs erant mūnītae **mūrīs** altissimīs portīsque et vectibus, absque oppidīs innumerīs, quae nōn habēbant mūrōs.

6 Et percussimus eōs **anathēmate**, sīcut fēcerāmus Sehon **rēgī** Hesebon, disperdentēs omnem cīvitātem virōsque ac mulierēs et parvulōs;

7 iūmenta autem et **spolia** urbium dīripuimus.

8 Tulimusque illō in tempore terram dē manū duōrum rēgum Amorraēōrum, quī erant trāns Iordānem, ā torrente **Arnōn** usque ad montem **Hermōn**

9 — **Sīdoniī** vocant **Hermōn** Sarion et Amorraēī Sanir —

10 omnēs cīvitātēs, quae sitae sunt in plānitiē, et ūniversam terram Galaad et Basān[\*][basan] usque Salcha et Edrāī, cīvitātēs rēgnī Og in Basān[\*][basan].

11 — **Solus** quippe Og rēx Basān[\*][basan] remānserat dē residuīs Raphaim. Mōnstrātur **lectus** eius ferreus. **Nōnne** **est** in Rabbā fīliōrum Ammōn? Novem cubitōs habet longitūdinis et quattuor lātitūdinis ad mēnsūram cubitī **virīlis** **manus** C.

12 Terramque hanc possēdimus in tempore illō ab Aroer, quae **est** super rīpam **torrentis** **Arnōn**, usque ad mediam partem **montis** Galaad; et cīvitātēs illīus **dedī** Ruben et Gad.

13 Reliquam autem partem Galaad et omnem Basān[\*][basan], rēgnum Og, trādidī mediae tribuī Mānāsse, omnem regiōnem Argob. **Cūncta** Basān[\*][basan] vocātur **terra** Raphaim.

14 Iair fīlius Mānāsse possēdit omnem regiōnem Argob usque ad terminōs Gesūrī et Maachāthī; vocāvitque **ea** ex nōmine suō Basān[\*][basan] Havoth Iair (id **est** vīllās Iair) usque in praesentem diem.

15 Machir **quoque** **dedī** Galaad.

16 Et tribubus Ruben et Gad **dedī** dē **terrā** Galaad usque ad torrentem **Arnōn**, **medium** **torrentis** et cōnfīnium usque ad torrentem Iaboc, quī **est** terminus fīliōrum Ammōn;

17 et Arabam atque Iordānem et terminōs ā Chenereth usque ad mare Arabae, quod **est** mare Salis, ad rādīcēs **montis** Phasgā contrā orientem.

18 Praecēpīque vōbīs in tempore illō dīcēns: Dominus Deus vester **dēdit** vōbīs terram hanc in hērēditātem; expedītī praecēdite frātrēs vestrōs fīliōs Isrāēl, omnēs **virī** rōbustī,

19 absque uxōribus et parvulīs ac iūmentīs. **Nōvī** enim quod plūra habeātis pecora, et in urbibus **remanēre** dēbēbunt, quās trādidī vōbīs,

20 dōnec requiem tribuat Dominus frātribus vestrīs, sīcut vōbīs tribuit, et possideant etiam ipsī terram, quam Dominus Deus vester datūrus **est** eīs trāns Iordānem; tunc revertētur ūnusquisque in possessiōnem suam, quam **dedī** vōbīs.

21 **Ios**ue **quoque** in tempore illō praecēpī dīcēns: Oculī tuī vīdērunt, quae fēcit Dominus Deus vester duōbus hīs rēgibus; sīc faciet omnibus rēgnīs, ad quae trānsitūrus **es**.

22 Nē timeās eōs: Dominus enim Deus vester pugnābit prō vōbīs.

23 **Precātus**que sum Dominum in tempore illō dīcēns:

24 Domine Deus, tū coepistī **ostendere** servō tuō magnitūdinem tuam **manum**que fortissimam; neque enim **est** **alius** Deus vel in caelō vel in **terrā**, quī possit facere **opera** **tua** et comparārī fortitūdinī tuae.

25 Trānseam igitur et videam terram hanc optimam trāns Iordānem et montem istum ēgregium et **Lībanum**.

26 Īrātusque **est** Dominus mihi propter vōs nec exaudīvit mē, sed dīxit mihi: “Sufficit tibi; nēquāquam **ultrā** loquāris dē hāc rē ad mē.

27 Ascende cacūmen Phasgae et oculōs tuōs circumfer ad **occidentem** et aquilōnem austrumque et orientem et aspice; nec enim trānsībis Iordānem istum.

28 Praecipe **Ios**ue et corrōborā eum atque cōnfortā, quia ipse praecēdet **populum** istum et dīvidet eīs terram, quam vīsūrus **es**”.

29 Mānsimusque in **valle** contrā Bethphegor.

## 4

1 Et nunc, Isrāēl, audī **praecepta** et iūdicia, quae ego doceō vōs, ut facientēs **ea** **vīvātis** et ingredientēs possideātis terram, quam Dominus, Deus patrum vestrōrum, datūrus **est** vōbīs.

2 Nōn addētis ad verbum, quod vōbīs loquor, neque auferētis ex eō; **cūstōdītē** **mandāta** Dominī Deī vestrī, quae ego praecipiō vōbīs.

3 Oculī vestrī vīdērunt omnia, quae fēcit Dominus contrā Baalphegor, quōmodo contrīverit omnēs cultōrēs eius dē **mediō** vestrī;

4 vōs autem, quī adhaerētis Dominō Deō vestrō, vīvitis ūniversī usque in praesentem diem.

5 Ēn docuī vōs **praecepta** atque iūdicia, sīcut mandāvit mihi Dominus Deus meus, ut facerētis **ea** in **terrā**, quam possessūrī **estis**,

6 et observārētis et implērētis opere. Haec **est** enim **vestra** **sapientia** et **intellēctus** **cōram** **populīs**, ut audientēs **ūniversa** **praecepta** haec **dīcant**: “Ēn **populus** sapiēns et intellegēns, gēns **magna** haec!”.

7 Quae **est** enim **alia** nātiō tam **grandis**, quae habeat deōs appropinquantēs sibi, sīcut Dominus Deus noster **adest** cūnctīs obsecrātiōnibus nostrīs?

8 Et quae **est** **alia** gēns sīc **inclita**, ut habeat **praecepta** **iūsta**que iūdicia, sīcut **est** **ūniversa** lēx haec, quam ego prōpōnam hodiē ante oculōs vestrōs?

9 Cūstōdī igitur tēmetipsum et animam tuam **sollicitē**, nē oblīvīscāris verbōrum, quae vīdērunt oculī tuī, et nē **excidant** dē **corde** tuō cūnctīs diēbus vītae tuae. Docēbis **ea** fīliōs ac nepōtēs tuōs

10 **diē**, in quō stetistī **cōram** Dominō Deō tuō in Horeb, quandō Dominus **locūtus** **est** mihi: “**Congrega** ad mē **populum**, ut audiant sermōnēs meōs et discant timēre mē omnī tempore, quō vīvunt in **terrā**, doceantque fīliōs suōs”.

11 Et accessistis et stetistis ad rādīcēs **montis**, quī ārdēbat usque ad caelum, erantque in eō tenebrae, nūbēs et cālīgō.

12 **Locūtus**que **est** Dominus ad vōs dē **mediō** **ignis**; **vōcem** verbōrum audīstis et fōrmam **penitus** nōn vīdistis.

13 Et ostendit vōbīs **pactum** suum, quod praecēpit, ut facerētis, et decem verba, quae scrīpsit in duābus tabulīs lapideīs.

14 Mihique mandāvit in illō tempore, ut docērem vōs **praecepta** et iūdicia, quae facere dēbērētis in **terrā**, quam possessūrī **estis**.

15 **Cūstōdīte** igitur **sollicitē** animās vestrās. Nōn vīdistis aliquam similitūdinem in **diē**, **quā** **locūtus** **est** vōbīs Dominus in Horeb dē **mediō** **ignis**;

16 nē forte corruptī faciātis vōbīs sculptam similitūdinem, imāginem masculī vel fēminae,

17 similitūdinem omnium iūmentōrum, quae sunt super terram, vel **avium** sub caelō volantium

18 atque rēptilium, quae moventur in **terrā**, sīve piscium, quī sub **terrā** **morantur** in aquīs;

19 et nē forte oculīs **ēlevātīs** ad caelum videās sōlem et lūnam et astra, omnem **exercitum** caelī, et errōre **dēceptūs** adōrēs **ea** et **colās**, quae attribuit Dominus Deus tuus cūnctīs gentibus, quae sub caelō sunt.

20 Vōs autem tulit Dominus et ēdūxit dē fornāce **ferreā** Aegyptī, ut habēret **populum** hērēditārium, sīcut **est** in praesentī **diē**.

21 Īrātusque **est** Dominus contrā mē propter sermōnēs vestrōs et iūrāvit, ut nōn trānsīrem Iordānem nec ingrederer terram optimam, quam Dominus Deus tuus datūrus **est** tibi in haerēditātem.

22 Ecce **morior** in hāc humō, nōn trānsībō Iordānem; vōs trānsībitis et possidēbitis terram ēgregiam hanc.

23 Cavēte, nē quandō oblīvīscāminī **pactī** Dominī Deī vestrī, quod pepigit vōbīscum, et faciātis vōbīs sculptam similitūdinem omnium, quae fierī Dominus Deus tuus prohibuit;

24 quia Dominus Deus tuus **ignis** cōnsūmēns **est**, Deus aemulātor.

25 Sī **genuerīs** fīliōs ac nepōtēs, et **mōrātī** **fuerītis** in **terrā** corruptīque **fēcerītis** aliquam similitūdinem sculptam patrantēs **malum** **cōram** Dominō Deō tuō, ut eum ad īrācundiam prōvocētis,

26 testēs invocō contrā vōs hodiē caelum et terram, **cito** peritūrōs vōs **esse** dē **terrā**, quam, **trānsitō** Iordāne, possessūrī **estis**: nōn habitābitis in **eā** longō tempore, sed dēlēbit vōs Dominus

27 atque disperget in gentēs, et remanēbitis paucī in nātiōnibus, ad quās vōs ductūrus **est** Dominus.

28 Ibique serviētis dīīs, quī hominum manū fabricātī sunt, lignō et lapidī, quī nōn vident nec audiunt nec comedunt nec odōrantur.

29 Cumque **quaesierīs** ibi Dominum Deum tuum, inveniēs eum, sī tamen **tōtō** **corde** **quaesieris** eum et **tōta** **anima** **tua**.

30 Postquam in trībulātiōne **tuā** tē invēnerint omnia, quae **praedicta** sunt, novissimō tempore **reverterīs** ad Dominum Deum tuum et audiēs **vōcem** eius;

31 quia Deus misericors Dominus Deus tuus **est**, nōn dīmittet tē nec omnīnō dēlēbit neque oblīvīscētur **pactī**, in quō iūrāvit patribus tuīs.

32 Interrogā dē diēbus antīquīs, quī fuērunt ante tē ex **diē**, quō creāvit Deus hominem super terram, et ā summō caelī usque ad summum eius, sī **facta** **est** aliquandō huiuscemodī rēs **magna**, aut umquam cognitum **est**,

33 num audīvit **populus** **vōcem** Deī **loquentis** dē **mediō** **ignis**, sīcut tū audīstī et vīxistī?

34 Aut tentāvit Deus, ut ingrederētur et tolleret sibi gentem dē **mediō** nātiōnis per tentātiōnēs, **signa** atque **portenta**, per pugnam et rōbustam **manum** extentumque brāchium et terrōrēs magnōs, iuxtā omnia, quae fēcit prō vōbīs Dominus Deus vester in Aegyptō, videntibus oculīs tuīs?

35 Tibi mōnstrātum **est**, ut scīrēs quoniam Dominus ipse **est** Deus, et nōn **est** **alius** praeter eum.

36 Dē caelō tē fēcit audīre **vōcem** suam, ut docēret tē, et in **terrā** ostendit tibi ignem suum maximum; et audīstī verba illīus dē **mediō** **ignis**,

37 quia dīlēxit patrēs tuōs et ēlēgit sēmen eōrum post eōs. Ēdūxitque tē vultū suō in virtūte **suā** **magnā** ex Aegyptō,

38 ut expelleret nātiōnēs maiōrēs et fortiōrēs tē in introitū tuō et intrōdūceret tē daretque tibi terram eārum in possessiōnem, sīcut cernis in praesentī **diē**.

39 Scītō ergō hodiē et cōgitātō in **corde** tuō quod Dominus ipse sit Deus in caelō sūrsum et in **terrā** deorsum, et nōn sit **alius**.

40 Cūstōdī **praecepta** eius atque **mandāta**, quae ego praecipiō tibi hodiē, ut **bene** sit tibi et fīliīs tuīs post tē, et permaneās multō tempore super terram, quam Dominus Deus tuus datūrus **est** tibi”.

41 Tunc sēparāvit Moȳsēs[\*][moyses] trēs cīvitātēs trāns Iordānem ad orientālem **plāgam**,

42 ut cōnfugiat ad eās, quī **occīderit** nōlēns proximum suum, nec fuerit inimīcus ante ūnum et alterum diem, et ad hārum aliquam urbium possit **ēvādere** et vīvat:

43 Bosor in sōlitūdine, quae **sita** **est** in **terrā** campestrī, prō tribū Ruben, et Ramoth in Galaad prō tribū Gad et Golan in Basān[\*][basan] prō tribū Mānāsse.

44 **Ista** **est** lēx, quam prōposuit Moȳsēs[\*][moyses] **cōram** fīliīs Isrāēl;

45 haec testimōnia et **praecepta** atque iūdicia, quae **locūtus** **est** ad fīliōs Isrāēl, quandō ēgressī sunt dē Aegyptō,

46 trāns Iordānem in **valle** contrā Bethphegor, in **terrā** Sehon **rēgis** Amorraēī, quī habitāvit in Hesebon, quem percussit Moȳsēs[\*][moyses] et fīliī Isrāēl ēgressī ex Aegyptō.

47 Et possēdērunt terram eius et terram Og **rēgis** Basān[\*][basan], duōrum rēgum Amorraēōrum, quī erant trāns Iordānem ad **sōlis** ortum,

48 ab Aroer, quae **sita** **est** super rīpam **torrentis** **Arnōn**, usque ad montem **Sīōn**, quī **est** **Hermōn**,

49 omnem Arabam trāns Iordānem ad orientālem **plāgam** usque ad mare Arabae et usque ad rādīcēs **montis** Phasgā.

## 5

1 Vocāvitque Moȳsēs[\*][moyses] omnem Israēlem et dīxit ad eōs: ”Audī, Isrāēl, **praecepta** atque iūdicia, quae ego loquor in auribus vestrīs hodiē; discite **ea** et opere **complētē**.

2 Dominus Deus noster pepigit nōbīscum foedus in Horeb.

3 Nōn cum patribus nostrīs iniit **pactum** **hoc** sed nōbīscum, quī in praesentiārum **hīc** sumus, omnibus nōbīs, quī vīvimus.

4 Faciē ad faciem **locūtus** **est** vōbīs in monte dē **mediō** **ignis**;

5 ego sequester et medius fuī inter Dominum et vōs in tempore illō, ut annūntiārem vōbīs verba eius; timuistis enim ignem et nōn ascendistis in montem. Et ait:

6 “Ego Dominus Deus tuus, quī ēdūxī tē dē **terrā** Aegyptī, dē domō **servitūtis**.

7 Nōn habēbis deōs aliēnōs in cōnspectū meō.

8 Nōn faciēs tibi sculptile nec similitūdinem omnium, quae in caelō sunt dēsuper et quae in **terrā** deorsum et quae versantur in aquīs sub **terrā**.

9 Nōn adōrābis **ea** et nōn **cōlēs**: Ego enim sum Dominus Deus tuus, Deus aemulātor, reddēns inīquitātem patrum super fīliōs in tertiam et quārtam generātiōnem hīs, quī ōdērunt mē,

10 et faciēns misericordiam in **multa** **milia** dīligentibus mē et cūstōdientibus **praecepta** **mea**.

11 Nōn ūsūrpābis **nōmen** Dominī Deī tuī frūstrā, quia nōn erit impūnītus, quī super rē **vānā** **nōmen** eius assūmpserit.

12 Observā diem sabbatī, ut sānctificēs eum, sīcut praecēpit tibi Dominus Deus tuus.

13 Sex diēbus operāberis et faciēs omnia **opera** **tua**.

14 Septimus diēs sabbatum **est** Dominō Deō tuō. Nōn faciēs in eō quidquam **operis** tū et fīlius tuus et **fīlia**, servus et **ancilla** et bōs et asinus et omne iūmentum tuum et peregrīnus tuus, quī **est** intrā portās tuās, ut requiēscat servus tuus et **ancilla** **tua** sīcut et tū.

15 Mementō quod et ipse **servierīs** in Aegyptō, et ēdūxerit tē inde Dominus Deus tuus in manū fortī et brāchiō extentō: idcircō praecēpit tibi, ut observārēs diem sabbatī.

16 **Honōra** patrem tuum et mātrem, sīcut praecēpit tibi Dominus Deus tuus, ut longō vīvās tempore et **bene** sit tibi in **terrā**, quam Dominus Deus tuus datūrus **est** tibi.

17 Nōn **occīdēs**.

18 Neque moechāberis.

19 Fūrtumque nōn faciēs.

20 Nec **loqueris** contrā proximum tuum falsum testimōnium.

21 Nec concupīscēs uxōrem proximī tuī. Nec dēsīderābis domum proximī tuī, nōn agrum, nōn servum, nōn ancillam, nōn bovem, nōn asinum et **ūniversa**, quae illīus sunt”.

22 Haec verba **locūtus** **est** Dominus ad omnem multitūdinem vestram in monte, dē **mediō** **ignis** et **nūbis** et cālīginis vōce **magnā** nihil addēns amplius; et scrīpsit **ea** in duābus tabulīs lapideīs, quās trādidit mihi.

23 Vōs autem, postquam audīstis **vōcem** dē **mediō** tenebrārum et montem ārdēre vīdistis, accessistis ad mē omnēs prīncipēs tribuum et maiōrēs nātū

24 atque dīxistis: “Ecce ostendit nōbīs Dominus Deus noster maiestātem et magnitūdinem suam; **vōcem** eius audīvimus dē **mediō** **ignis** et probāvimus hodiē quod, loquente Deō cum homine, vīxerit homō.

25 Nunc autem cūr moriēmur, et dēvorābit nōs **ignis** **hic** maximus? Sī enim **audierīmus** **ultrā** **vōcem** Dominī Deī nostrī, moriēmur.

26 Quid **est** **omnis** **carō**, ut audiat **vōcem** Deī **vīventis**, quī dē **mediō** **ignis** loquitur, sīcut nōs audīvimus, et possit **vīvere**?

27 Tū **magis** accēde et audī **cūncta**, quae dīxerit Dominus Deus noster, et tū **loqueris** ad nōs **cūnctā**, quae dīxerit Dominus Deus noster tibi, et nōs audientēs faciēmus **ea**”.

28 Quod cum audīsset Dominus, ait ad mē: “Audīvī **vōcem** verbōrum **populī** huius, quae locūtī sunt tibi: **bene** omnia sunt locūtī.

29 **Quis** det tālem eōs habēre mentem, ut timeant mē et cūstōdiant **ūniversa** **mandāta** **mea** in omnī tempore, ut **bene** sit eīs et fīliīs eōrum in sempiternum?

30 **Vāde** et dīc eīs: Revertiminī in **tentōria** **vestra**.

31 Tū vērō, **hic** stā mēcum, et loquar tibi omnia **mandāta** et **praecepta** atque iūdicia, quae docēbis eōs, ut faciant **ea** in **terrā**, quam dabō illīs in possessiōnem”.

32 **Cūstōdīte** igitur et facite, quae praecēpit Dominus Deus vester vōbīs; nōn dēclīnābitis neque ad dexteram neque ad sinistram,

33 sed per **tōtam** viam, quam praecēpit Dominus Deus vester, ambulābitis, ut **vīvātis**, et **bene** sit vōbīs, et prōtēlentur diēs in **terrā** possessiōnis vestrae.

## 6

1 Haec sunt **mandāta** et **praecepta** atque iūdicia, quae mandāvit Dominus Deus vester, ut docērem vōs, et faciātis **ea** in **terrā**, ad quam trānsgrediminī **possidendam**;

2 ut timeās Dominum Deum tuum et cūstōdiās omnia **praecepta** et **mandāta** eius, quae ego praecipiō tibi et fīliīs ac nepōtibus tuīs, cūnctīs diēbus vītae tuae, ut prolongentur diēs tuī.

3 Audī, Isrāēl, et observā, ut faciās, et **bene** sit tibi, et multiplicēris amplius, sīcut pollicitus **est** Dominus, Deus patrum tuōrum, tibi terram **lacte** et melle mānantem.

4 Audī, Isrāēl: Dominus Deus noster Dominus ūnus **est**.

5 Dīligēs Dominum Deum tuum ex **tōtō** **corde** tuō et ex **tōtā** **animā** **tua** et ex **tōtā** fortitūdine **tua**.

6 Eruntque verba haec, quae ego praecipiō tibi hodiē, in **corde** tuō,

7 et inculcābis **ea** fīliīs tuīs et **loqueris** **ea** sedēns in domō **tuā** et ambulāns in itinere, dēcumbēns atque cōnsurgēns;

8 et ligābis **ea** quasi signum in manū **tuā**, eruntque quasi appēnsum quid inter oculōs tuōs,

9 scrībēsque **ea** in postibus **domūs** tuae et in portīs tuīs.

10 Cumque intrōdūxerit tē Dominus Deus tuus in terram, prō **quā** iūrāvit patribus tuīs Ābrahām[\*][abraham], Isaāc et Iācōb, ut daret tibi, cīvitātēs magnās et optimās, quās nōn aedificāstī,

11 domōs plēnās cūnctārum opum, quās nōn implēvistī, cisternās, quās nōn fōdistī, vīnēta et **olīvēta**, quae nōn plantāstī, et **comēderīs** et saturātus **fuerīs**,

12 **cave** dīligenter, nē oblīvīscāris Dominī, quī ēdūxit tē dē **terrā** Aegyptī, dē domō **servitūtis**:

13 Dominum Deum tuum timēbis et ipsī serviēs ac per **nōmen** illīus iūrābis.

14 Nōn ībitis post deōs aliēnōs, dē dīīs gentium, quae in circuitū vestrō sunt,

15 quoniam Deus aemulātor Dominus Deus tuus in **mediō** tuī; nē quandō īrāscātur **furor** Dominī Deī tuī contrā tē et auferat tē dē superficiē terrae.

16 Nōn tentābitis Dominum Deum vestrum, sīcut tentāstis in **Massā**.

17 **Cūstōdīte** **mandāta** Dominī Deī vestrī ac testimōnia et **praecepta**, quae praecēpit tibi;

18 et fac, quod rēctum **est** et bonum in cōnspectū Dominī, ut **bene** sit tibi, et **ingressus** possideās terram optimam, dē **quā** iūrāvit Dominus patribus tuīs,

19 ut dēlēret omnēs inimīcōs tuōs **cōram** tē, sīcut **locūtus** **est** Dominus.

20 Cumque interrogāverit tē fīlius tuus crās dīcēns: “Quid sibi volunt testimōnia haec et **praecepta** atque iūdicia, quae praecēpit Dominus Deus noster vōbīs?”,

21 **dīcēs** **eī**: “Servī erāmus pharaōnis in Aegyptō, et ēdūxit nōs Dominus dē Aegyptō in manū fortī

22 fēcitque **signa** atque prōdigia **magna** et **pessima** in Aegyptō contrā pharaōnem et omnem domum illīus in cōnspectū nostrō;

23 et ēdūxit nōs inde, ut intrōductīs daret terram, super **quā** iūrāvit patribus nostrīs.

24 Praecēpitque nōbīs Dominus, ut faciāmus omnia **praecepta** haec et timeāmus Dominum Deum nostrum, et **bene** sit nōbīs cūnctīs diēbus vītae nostrae, sīcut **est** hodiē.

25 Eritque **iūstitiā** nōbīs, sī **cūstōdierīmus** et **fēcerīmus** omnia **mandāta** haec **cōram** Dominō Deō nostrō, sīcut mandāvit nōbīs”.

## 7

1 Cum intrōdūxerit tē Dominus Deus tuus in terram, quam possessūrus ingrediēris, et dēlēverit gentēs multās **cōram** tē, Hetthaeum et Gergesaeum et Amorraeum, Chananaeum et Pherezaeum et Hevaeum et Iebusaeum, septem gentēs multō maiōris numerī quam tū **es** et rōbustiōrēs tē,

2 trādideritque eās Dominus Deus tuus tibi, percutiēs eās usque ad interneciōnem. Nōn inībis cum eīs foedus nec miserēberis eārum

3 neque sociābis cum eīs coniugia; fīliam tuam nōn dabis fīliō eius nec fīliam illīus accipiēs fīliō tuō,

4 quia sēdūcet fīlium tuum, nē sequātur mē et ut serviat dīīs aliēnīs, īrāscēturque **furor** Dominī contrā vōs et dēlēbit tē **cito**.

5 Quīn potius haec faciētis eīs: **ārās** eōrum subvertite et cōnfringite lapidēs et pālōs lūcōsque succīdite et sculptilia combūrite;

6 quia **populus** sānctus **es** Dominō Deō tuō. Tē ēlēgit Dominus Deus tuus, ut sīs **eī** **populus** **pecūliāris** dē cūnctīs **populīs**, quī sunt super terram.

7 Nōn quia cūnctās gentēs numerō vincēbātis, vōbīs **iūnctus** **est** Dominus et ēlēgit vōs, cum omnibus **sītis** **populīs** pauciōrēs,

8 sed quia dīlēxit vōs Dominus et cūstōdīvit iūrāmentum, quod iūrāvit patribus vestrīs, ēdūxit vōs in manū fortī et redēmit tē dē domō **servitūtis**, dē manū pharaōnis **rēgis** Aegyptī.

9 Et sciēs quia Dominus Deus tuus ipse **est** Deus, Deus **fidēlis**, cūstōdiēns **pactum** et misericordiam dīligentibus sē et hīs, quī cūstōdiunt **mandāta** eius, in mīlle generātiōnēs

10 et reddēns odientibus sē prōtinus, **ita** ut disperdat eōs et **ultrā** nōn differat, prōtinus eīs restituēns, quod merentur.

11 Cūstōdī ergō **mandāta** et **praecepta** atque iūdicia, quae ego mandō tibi hodiē, ut faciās.

12 Sī **audierītis** haec iūdicia et **cūstōdieritis** **ea** et **fēcerītis**, cūstōdiet et Dominus Deus tuus tibi **pactum** et misericordiam, quam iūrāvit patribus tuīs,

13 et dīliget tē et benedīcet tibi ac multiplicābit tē benedīcetque frūctuī ventris tuī et frūctuī terrae tuae, frūmentō tuō atque vīndēmiae, oleō et partuī armentōrum et incrēmentō ovium tuārum super terram, prō **quā** iūrāvit patribus tuīs, ut daret eam tibi.

14 Benedictus **eris** prae omnibus **populīs**. Nōn erit apud tē **sterilis** utriusque **sexūs**, tam in hominibus quam in gregibus tuīs.

15 Auferet Dominus ā tē omnem languōrem; et īnfirmitātēs Aegyptī pessimās, quās nōvistī, nōn īnferet tibi, sed cūnctīs hostibus tuīs.

16 Dēvorābis omnēs **populōs**, quōs Dominus Deus tuus datūrus **est** tibi; nōn parcet eīs oculus tuus, nec serviēs dīīs eōrum, nē sint in ruīnam tuī.

17 Sī **dīxerīs** in **corde** tuō: “Plūrēs sunt gentēs istae quam ego; quōmodo poterō dēlēre eās?”,

18 nōlī **metuere** eās, sed recordāre, quae fēcerit Dominus Deus tuus pharaōnī et cūnctīs Aegyptiīs,

19 **plāgās** maximās, quās vīdērunt oculī tuī, et **signa** atque **portenta** **manum**que rōbustam et extentum brāchium, ut ēdūceret tē Dominus Deus tuus; sīc faciet cūnctīs **populīs**, quōs metuis.

20 Īnsuper et crābrōnēs mittet Dominus Deus tuus in eōs, dōnec dēleat omnēs atque disperdat, quī tē fūgerint et **latēre** potuerint.

21 Nōn timēbis eōs, quia Dominus Deus tuus in **mediō** tuī **est**, Deus magnus et **terribilis**.

22 Ipse cōnsūmet nātiōnēs hās in cōnspectū tuō paulātim atque per partēs. Nōn **poteris** dēlēre eās **cito**, nē multiplicentur contrā tē bēstiae terrae.

23 Dabitque eōs Dominus Deus tuus in cōnspectū tuō et conturbābit illōs conturbātiōne **magnā**, dōnec **penitus** dēleantur.

24 Trādetque **rēgēs** eōrum in **manūs** tuās, et disperdēs **nōmina** eōrum sub caelō; nūllus poterit **resistere** tibi, dōnec conterās eōs.

25 Sculptilia eōrum igne combūrēs; nōn concupīscēs argentum et aurum, quibus **vestīta** sunt, neque assūmēs ex eīs tibi quidquam, nē offendās proptereā, quia abōminātiō **est** Dominī Deī tuī.

26 Nec īnferēs abōminātiōnem in domum tuam, nē fīās **anathēma** sīcut et **illa** **est**; quasi spurcitiam dētestāberis et velut inquināmentum ac sordēs abōminātiōnī habēbis, quia **anathēma** **est**.

## 8

1 Omne mandātum, quod ego praecipiō tibi hodiē, **cave** dīligenter ut faciās, ut possītis **vīvere** et multiplicēminī ingressīque possideātis terram, prō **quā** iūrāvit Dominus patribus vestrīs.

2 Et recordāberis cūnctī itineris, per quod addūxit tē Dominus Deus tuus hīs quadrāgintā annīs per dēsertum, ut afflīgeret tē atque tentāret, et **nōta** fierent, quae in tuō animō versābantur, utrum cūstōdīrēs **mandāta** illīus an nōn.

3 Afflīxit tē **pēnūria** et **dedit** tibi cibum **manna**, quem ignōrābās tū et patrēs tuī, ut ostenderet tibi quod nōn in **sōlō** pāne vīvat homō, sed in omnī verbō, quod ēgreditur dē ōre Dominī.

4 Vestīmentum tuum, quō operiēbāris, nēquāquam dēfēcit, et pēs tuus nōn intumuit hīs quadrāgintā annīs.

5 Recōgitēs ergō in **corde** tuō quia, sīcut ērudit homō fīlium suum, sīc Dominus Deus tuus ērudīvit tē,

6 ut cūstōdiās **mandāta** Dominī Deī tuī et ambulēs in viīs eius et timeās eum.

7 Dominus enim Deus tuus intrōdūcet tē in terram bonam, terram **rīvorum** aquārum et fontium, in cuius campīs et montibus ērumpunt fluviōrum abyssī,

8 terram frūmentī, **hordeī** ac vīneārum, in **quā** **fīcus** et **mālogrānāta** et **olīvēta** nāscuntur, terram oleī ac **mellis**,

9 ubi absque **ūllā** **pēnūriā** comedēs pānem tuum et rērum omnium **abundantia** **perfrueris**; cuius lapidēs ferrum sunt, et dē montibus eius **āeris** metalla fodiuntur;

10 ut, cum **comēderīs** et satiātus **fuerīs**, **benedīcās** Dominō Deō tuō prō **terrā** **optimā**, quam **dedit** tibi.

11 Observā et **cave**, nē quandō oblīvīscāris Dominī Deī tuī et neglegās **mandāta** eius atque iūdicia et **praecepta**, quae ego praecipiō tibi hodiē;

12 nē, postquam **comēderīs** et satiātus **fuerīs**, domōs pulchrās **aedificāverīs** et **habitāverīs** in eīs

13 **habuerīs**que **armenta** et ovium gregēs multōs, argentī et aurī cūnctārumque rērum cōpiam,

14 ēlevētur cor tuum, et oblīvīscāris Dominī Deī tuī, quī ēdūxit tē dē **terrā** Aegyptī, dē domō **servitūtis**,

15 et ductor tuus fuit in sōlitūdine **magnā** atque terribilī, in **quā** erat serpēns adūrēns et scorpiō ac **terra** **ārida** et nūllae omnīnō aquae; quī ēdūxit tibi rīvōs dē **petrā** **dūrissimā**

16 et cibāvit tē **manna** in sōlitūdine, quod nesciērunt patrēs tuī, et, postquam afflīxit ac probāvit tē, ad extrēmum misertus **est** tuī,

17 nē dīcerēs in **corde** tuō: “Fortitūdō **mea** et rōbur **manūs** meae haec mihi omnia praestitērunt”;

18 sed recordēris Dominī Deī tuī, quod ipse **virēs** tibi praebuerit, ut cōnsequerēris prōsperitātem, ut implēret **pactum** suum, super quō iūrāvit patribus tuīs, sīcut praesēns **indicat** diēs.

19 Sīn autem **oblītus** Dominī Deī tuī secūtus **fuerīs** deōs aliēnōs **coluerīs**que illōs et **adōrāverīs**, ecce nunc testificor vōbīs quod omnīnō dispereātis:

20 sīcut gentēs, quās dēlēvit Dominus in introitū vestrō, **ita** et vōs perībitis, sī inoboedientēs **fuerītis** vōcī Dominī Deī vestrī.

## 9

1 Audī, Isrāēl: Tū trānsgrediēris hodiē Iordānem, ut possideās nātiōnēs maximās et fortiōrēs tē, cīvitātēs ingentēs et ad caelum usque mūrātās,

2 **populum** magnum atque sublīmem, fīliōs Enacim, quōs ipse nōstī et audīstī, quibus nūllus potest ex adversō **resistere**.

3 Sciēs ergō hodiē quod Dominus Deus tuus ipse trānsībit ante tē **ignis** dēvorāns, quī conteret eōs atque subiciet ante faciem tuam, ut vēlōciter expellās et dēleās eōs, sīcut **locūtus** **est** tibi.

4 Nē **dicās** in **corde** tuō, cum dēlēverit eōs Dominus Deus tuus in cōnspectū tuō: “Propter iūstitiam meam intrōdūxit mē Dominus, ut terram hanc **possidērem**”, cum propter impietātēs nātiōnum istārum expellat eās Dominus ante tē.

5 Neque enim propter iūstitiam tuam et aequitātem **cordis** tuī ingrediēris, ut possideās terrās eārum, sed quia illae **ēgerunt** **impiē**, introeunte tē, Dominus Deus tuus expellet eōs ante tē, et ut compleat verbum suum Dominus, quod sub iūrāmentō pollicitus **est** patribus tuīs, Ābrahām[\*][abraham], Isaāc et Iācōb.

6 Scītō igitur quod nōn propter iūstitiam tuam Dominus Deus tuus dederit tibi terram hanc optimam in possessiōnem, cum dūrissimae cervīcis sīs **populus**.

7 Mementō et nē oblīvīscāris quōmodo ad īrācundiam **prōvocāverīs** Dominum Deum tuum in sōlitūdine; ex eō **diē**, quō **ēgressus** **es** ex Aegyptō, usque ad locum istum adversum Dominum contendistis.

8 Nam et in Horeb prōvocāstis eum, et īrātus dēlēre vōs voluit,

9 quandō ascendī in montem, ut acciperem tabulās lapideās, tabulās **pactī**, quod pepigit vōbīscum Dominus, et persevērāvī in monte quadrāgintā diēbus ac noctibus pānem nōn comedēns et aquam nōn bibēns.

10 **Dēdit**que mihi Dominus duās tabulās lapideās scrīptās digitō Deī et continentēs omnia verba, quae vōbīs **locūtus** **est** in monte dē **mediō** **ignis**, quandō contiō **populī** **congregāta** **est**.

11 Cumque trānsīssent quadrāgintā diēs et totidem noctēs, **dedit** mihi Dominus duās tabulās lapideās, tabulās **foederis**,

12 dīxitque mihi: “Surge et dēscende hinc **cito**, quia peccāvit **populus** tuus, quem ēdūxistī dē Aegyptō: dēseruērunt vēlōciter viam, quam praecēpī eīs, fēcēruntque sibi cōnflātile”.

13 Rūrsumque ait Dominus ad mē: “Cernō quod **populus** iste dūrae cervīcis sit;

14 dīmitte mē, ut conteram eōs et dēleam **nōmen** eōrum sub caelō et faciam tē in gentem, quae hāc fortior et maior sit”.

15 Cumque reversus dē monte ārdente dēscenderem et duās tabulās **foederis** **utrāque** tenērem manū

16 vīdissemque vōs peccāsse Dominō Deō vestrō et fēcisse vōbīs vitulum cōnflātilem ac **dēseruisse** vēlōciter viam eius, quam Dominus vōbīs praecēperat,

17 arripuī duās tabulās et prōiēcī eās dē manibus meīs cōnfrēgīque eās in cōnspectū vestrō;

18 et prōcidī ante Dominum, sīcut prius quadrāgintā diēbus et noctibus pānem nōn comedēns et aquam nōn bibēns propter omnia **peccāta** **vestra**, quae gessistis contrā Dominum et eum ad īrācundiam prōvocāstis;

19 timuī enim indignātiōnem et īram illīus, **quā** adversum vōs concitātus dēlēre vōs voluit. Et exaudīvit mē Dominus etiam hāc **vice**.

20 Adversum Aarōn **quoque** vehementer īrātus voluit eum **conterere**; et prō illō similiter tunc dēprecātus sum.

21 Peccātum autem vestrum, quod fēcerātis, id **est** vitulum, arripiēns igne combussī et in **frusta** comminuēns omnīnōque in pulverem redigēns prōiēcī in torrentem, quī dē monte dēscendit.

22 In Tabera **quoque** et in **Massā** et in Cibrottaāvā prōvocāstis Dominum;

23 et quandō mīsit Dominus vōs dē Cadesbarne dīcēns: “Ascendite et possidēte terram, quam **dedī** vōbīs”, contempsistis imperium Dominī Deī vestrī et nōn crēdidistis **eī** neque **vōcem** eius audīre voluistis;

24 semper fuistis rebellēs contrā Dominum ā **diē**, **quā** nōsse vōs coepī.

25 Et iacuī **cōram** Dominō quadrāgintā diēbus ac noctibus, quibus eum suppliciter dēprecābar, nē dēlēret vōs, ut fuerat comminātus.

26 Et ōrāns dīxī: Domine Deus, nē disperdās **populum** tuum et hērēditātem tuam, quam redēmistī in magnitūdine **tuā**, quōs ēdūxistī dē Aegyptō in manū fortī.

27 Recordāre servōrum tuōrum Ābrahām[\*][abraham], Isaāc et Iācōb; nē aspiciās dūritiam **populī** huius et impietātem atque peccātum,

28 nē forte **dīcant** habitātōrēs terrae, dē **quā** ēdūxistī nōs: “Nōn poterat Dominus **intrōdūcere** eōs in terram, quam pollicitus **est** eīs, et ōderat illōs; idcircō ēdūxit, ut interficeret eōs in sōlitūdine”.

29 Attamen ipsī sunt **populus** tuus et hērēditās **tua**, quōs ēdūxistī in fortitūdine **tuā** **magna** et in brāchiō tuō extentō.

## 10

1 In tempore illō dīxit Dominus ad mē: “Dolā tibi duās tabulās lapideās, sīcut priōrēs fuērunt, et ascende ad mē in montem faciēsque tibi arcam ligneam.

2 Et scrībam in tabulīs verba, quae fuērunt in hīs, quās ante cōnfrēgistī, pōnēsque eās in **arcā**”.

3 Fēcī igitur arcam dē lignīs acāciae; cumque dolāssem duās tabulās lapideās īnstar priōrum, ascendī in montem habēns eās in manibus.

4 Scrīpsitque in tabulīs iuxtā id quod prius scrīpserat, verba decem, quae **locūtus** **est** Dominus ad vōs in monte dē **mediō** **ignis**, quandō **populus** **congregātus** **est**, et **dedit** eās mihi.

5 Reversusque dē monte dēscendī et posuī tabulās in arcam, quam fēceram; quae hūcusque ibi sunt, sīcut mihi praecēpit Dominus.

6 Fīliī autem Isrāēl **castra** mōvērunt ex Berothbeneiacān in Mosera, ubi Aarōn mortuus ac sepultus **est**; prō quō sacerdōtiō fūnctus **est** Eleazar fīlius eius.

7 **Inde** vēnērunt in Gadgad; dē quō locō **profectī** castramētātī sunt in Ietebathā, in **terrā** torrentium aquārum.

8 **Eō** tempore sēparāvit Dominus tribum **Levī**, ut portāret arcam **foederis** Dominī et stāret **cōram** eō in ministeriō ac benedīceret in nōmine illīus usque in praesentem diem.

9 Quam ob rem nōn habuit **Levī** partem neque hērēditātem cum frātribus **suīs**, quia ipse Dominus hērēditās eius **est**, sīcut prōmīsit **eī** Dominus Deus tuus.

10 Ego autem stetī in monte sīcut prius quadrāgintā diēbus ac noctibus, exaudīvitque mē Dominus etiam hāc **vice** et tē **perdere** nōluit.

11 Dīxitque mihi: “Surge, **vāde** et praecēde **populum**, ut ingrediātur et possideat terram, quam iūrāvī patribus eōrum, ut trāderem eīs”.

12 Et nunc, Isrāēl, quid Dominus Deus tuus petit ā tē, **nisi** ut timeās Dominum Deum tuum et ambulēs in viīs eius et dīligās eum ac serviās Dominō Deō tuō in **tōtō** **corde** tuō et in **tōtā** **animā** **tua**

13 cūstōdiāsque **mandāta** Dominī et **praecepta** eius, quae ego hodiē praecipiō, ut **bene** sit tibi?

14 Ēn Dominī Deī tuī caelum **est** et caelum caelī, **terra** et omnia, quae in **eā** sunt;

15 et tamen patribus tuīs conglūtinātus **est** Dominus et amāvit eōs ēlēgitque sēmen eōrum post eōs, id **est** vōs, dē cūnctīs gentibus, sīcut hodiē comprobātur.

16 Circumcīdite igitur praepūtium **cordis** vestrī et cervīcem vestram, nē indūrētis amplius,

17 quia Dominus Deus vester ipse **est** Deus deōrum et Dominus dominantium, Deus magnus, potēns et **terribilis**, quī **persōnam** nōn accipit nec **mūnera**,

18 facit iūdicium pūpillō et viduae, amat peregrīnum et dat **eī** **vīctum** atque vestītum.

19 Et vōs ergō, **amāte** peregrīnōs, quia et ipsī fuistis advenae in **terrā** Aegyptī.

20 Dominum Deum tuum timēbis et **eī** serviēs, ipsī adhaerēbis iūrābisque in nōmine illīus.

21 Ipse **est** laus **tua** et Deus tuus, quī fēcit tibi haec magnālia et terribilia, quae vīdērunt oculī tuī.

22 In septuāgintā animābus dēscendērunt patrēs tuī in Aegyptum; et ecce nunc multiplicāvit tē Dominus Deus tuus sīcut astra caelī.

## 11

1 Amā itaque Dominum Deum tuum et cūstōdī observātiōnem eius et **praecepta**, iūdicia atque **mandāta** omnī tempore.

2 Cognōscite hodiē, quae ignōrant fīliī vestrī, quī nōn vīdērunt disciplīnam Dominī Deī vestrī, magnālia eius et rōbustam **manum** extentumque brāchium,

3 **signa** et **opera**, quae fēcit in **mediō** Aegyptī pharaōnī **rēgī** et ūniversae terrae eius

4 omnīque exercituī Aegyptiōrum et equīs ac curribus; quōmodo operuerint eōs aquae **maris** Rubrī, cum vōs persequerentur, et dēlēverit eōs Dominus usque in praesentem diem;

5 vōbīsque, quae fēcerit in sōlitūdine, dōnec venīrētis ad hunc locum;

6 et Dathān atque Abīram fīliīs Eliab, quī fuit fīlius Ruben, quōs apertō ōre suō **terra** absorbuit cum domibus et tabernāculīs et **ūniversa** **substantia** eōrum, quam habēbant in **mediō** Isrāēl.

7 Oculī vestrī vīdērunt omnia **opera** Dominī **magna**, quae fēcit,

8 ut cūstōdiātis **ūniversa** **mandāta**, quae ego hodiē praecipiō vōbīs, ut rōborēminī et possītis introīre et **possidēre** terram, ad quam ingrediminī,

9 multōque in **eā** **vīvātīs** tempore, quam sub iūrāmentō pollicitus **est** Dominus patribus vestrīs et sēminī eōrum, **lacte** et melle mānantem.

10 **Terra** enim, ad quam ingrediēris **possidendam**, nōn **est** sīcut **terra** Aegyptī, dē **quā** existis, ubi, iactō sēmine, in hortōrum mōrem aquae **pede** dūcuntur irriguae;

11 sed **montuōsa** **est** et **campestrīs**, dē caelō exspectāns pluviās,

12 quam Dominus Deus tuus semper invīsit, et oculī illīus in **eā** sunt ā prīncipiō annī usque ad fīnem eius.

13 Sī ergō **oboedierītis** **mandātīs** meīs, quae hodiē praecipiō vōbīs, ut dīligātis Dominum Deum vestrum et serviātis **eī** in **tōtō** **corde** vestrō et in **tōtā** **animā** **vestra**,

14 dabō pluviam terrae vestrae temporāneam et sērōtinam in tempore suō, ut colligās frūmentum et vīnum et oleum,

15 et dabit fēnum ex agrīs ad **pāscenda** iūmenta, et ut ipse comedās ac saturēris.

16 Cavēte, nē dēcipiātur cor vestrum, et recēdātis ā Dominō serviātisque dīīs aliēnīs et adōrētis eōs,

17 īrātusque Dominus contrā vōs claudat caelum, et pluviae nōn dēscendant, nec **terra** det frūctum suum, pereātisque vēlōciter dē **terrā** **optimā**, quam Dominus datūrus **est** vōbīs.

18 Pōnite haec verba **mea** in cordibus et in animīs vestrīs et **ligāte** **ea** prō signō in manibus et inter oculōs vestrōs **collocātē** quasi appēnsum quid.

19 Docēte **ea** fīliōs vestrōs, dē illīs loquendō, quandō **sēderīs** in domō **tuā** et **ambulāverīs** in **viā** et **accubuerīs** atque **surrēxerīs**.

20 Scrībēs **ea** super postēs **domūs** tuae et portās tuās,

21 ut multiplicentur diēs tuī et fīliōrum tuōrum in **terrā**, quam iūrāvit Dominus patribus tuīs, ut daret eīs, quamdiū caelum imminet terrae.

22 Sī enim **cūstōdieritis** omnia **mandāta** haec, quae ego praecipiō vōbīs, et **fēcerītis** **ea**, ut dīligātis Dominum Deum vestrum et ambulētis in omnibus viīs eius adhaerentēs **eī**,

23 disperdet Dominus omnēs gentēs istās ante faciem vestram, et possidēbitis eās, quae maiōrēs et fortiōrēs vōbīs sunt;

24 **omnis** locus, quem calcāverit pēs vester, vester erit. Ā dēsertō et ā **Libanō**, ā flūmine magnō Euphrāte usque ad mare occidentāle erunt terminī vestrī.

25 Nūllus stābit contrā vōs; terrōrem vestrum et formīdinem dabit Dominus Deus vester super omnem terram, quam calcātūrī **estis**, sīcut **locūtus** **est** vōbīs.

26 Ēn prōpōnō in cōnspectū vestrō hodiē benedictiōnem et maledictiōnem:

27 benedictiōnem, sī **oboedierītis** **mandātīs** Dominī Deī vestrī, quae ego hodiē praecipiō vōbīs;

28 maledictiōnem, sī nōn **oboedierītis** **mandātīs** Dominī Deī vestrī, sed **recesserītis** dē **viā**, quam ego nunc ostendō vōbīs, et **ambulāverītis** post deōs aliēnōs, quōs **ignōrātis**.

29 Cum intrōdūxerit tē Dominus Deus tuus in terram, ad quam pergis habitandam, pōnēs benedictiōnem super montem Garizim, maledictiōnem super montem Hebal,

30 quī sunt trāns Iordānem, post viam quae vergit ad **sōlis** occubitum in **terrā** Chananaēī, quī habitat in **Arabā** contrā Galgalam, quae **est** iuxtā **Quercus** Moreh.

31 Vōs enim trānsībitis Iordānem, ut possideātis terram, quam Dominus Deus vester datūrus **est** vōbīs, et habitētis in **illā**.

32 Vidēte ergō ut impleātis omnia **praecepta** atque iūdicia, quae ego hodiē pōnam in cōnspectū vestrō.

## 12

1 Haec sunt **praecepta** atque iūdicia, quae facere dēbētis in **terrā**, quam Dominus, Deus patrum tuōrum, datūrus **est** tibi, ut possideās eam cūnctīs diēbus, quibus super humum gradiēris.

2 Subvertite omnia **loca**, in quibus coluērunt gentēs, quās possessūrī **estis**, deōs suōs super montēs excelsōs et collēs et subter omne lignum frondōsum.

3 **Dissipāte** **ārās** eōrum et cōnfringite lapidēs, pālōs igne combūrite et īdōla comminuite, **disperdite** **nōmina** eōrum dē locīs illīs.

4 Nōn faciētis **ita** Dominō Deō vestrō.

5 Sed ad locum, quem ēlēgerit Dominus Deus vester dē cūnctīs tribubus vestrīs, ut pōnat **nōmen** suum ibi et habitet in eō, veniētis

6 et offerētis in illō locō holocausta et victimās vestrās, decimās et dōnāria manuum vestrārum et **vōta** atque **dōna**, **prīmōgenita** boum et ovium.

7 Et comedētis ibi in cōnspectū Dominī Deī vestrī ac laetābiminī in cūnctīs, ad quae **miseritīs** **manum** vōs et **domūs** vestrae, in quibus benedīxerit vōbīs Dominus Deus vester.

8 Nōn faciētis secundum omnia, quae nōs **hīc** facimus hodiē, singulī, quod sibi rēctum vidētur;

9 neque enim usque in praesēns tempus vēnistis ad requiem et possessiōnem, quam Dominus Deus vester datūrus **est** vōbīs.

10 Trānsībitis Iordānem et habitābitis in **terrā**, quam Dominus Deus vester datūrus **est** vōbīs, ut requiēscātis ā cūnctīs hostibus per circuitum et absque ūllō timōre habitētis

11 in locō, quem ēlēgerit Dominus Deus vester, ut habitet **nōmen** eius in eō. Illūc omnia, quae praecipiō, cōnferētis: holocausta et hostiās ac decimās et dōnāria manuum vestrārum et, quidquid praecipuum **est** in mūneribus, quae vovēbitis Dominō.

12 Ibi laetābiminī **cōram** Dominō Deō vestrō vōs, fīliī ac fīliae vestrae, famulī et famulae atque Lēvītēs, quī in urbibus vestrīs commorātur; neque enim habet partem et possessiōnem inter vōs.

13 **Cave**, nē offerās holocausta **tua** in omnī locō, quem **vīderīs**,

14 sed in eō, quem ēlēgerit Dominus in **ūnā** tribuum tuārum, offerēs holocausta et ibi faciēs quaecumque praecipiō tibi.

15 Sīn autem **comedere** **voluerīs**, et tē **ēsus** carnium dēlectāverit, **occīde** et comede carnem iuxtā benedictiōnem Dominī Deī tuī, quam **dedit** tibi in omnibus urbibus tuīs; sīve immundus sīve mundus comedet illam, sīcut capream et cervum,

16 absque ēsū dumtaxat sanguinis, quem super terram quasi aquam effundēs.

17 Nōn **poteris** **comedere** in oppidīs tuīs decimam frūmentī et vīnī et oleī tuī, **prīmōgenita** armentōrum et pecorum et omnia, quae **vōverīs** et sponte offerre **voluerīs**, et **prīmitīva** manuum tuārum.

18 Sed **cōram** Dominō Deō tuō comedēs **ea** in locō, quem ēlēgerit Dominus Deus tuus, tū et fīlius tuus ac **fīlia** **tua**, servus et **famula** atque Lēvītēs, quī **manet** in urbibus tuīs; et laetāberis **cōram** Dominō Deō tuō in cūnctīs, ad quae **extenderīs** **manum** tuam.

19 **Cave**, nē dērelinquās Lēvītēm omnī tempore, quō **versāris** in **terrā** **tuā**.

20 Quandō dīlātāverit Dominus Deus tuus terminōs tuōs, sīcut **locūtus** **est** tibi, et **voluerīs** **vēscī** carnibus, quās dēsīderat **anima** **tua**, comedēs carnem secundum omne dēsīderium animae tuae;

21 locus autem, quem ēlēgerit Dominus Deus tuus, ut sit **nōmen** eius ibi, sī procul fuerit, **occīdēs** dē armentīs et pecoribus, quae dederit tibi Dominus, sīcut praecēpī tibi, et comedēs in oppidīs tuīs, ut tibi **placet**.

22 Sīcut comeditur **caprea** et cervus, **ita** **vēsceris** eīs; et mundus et immundus in commūne vēscentur.

23 **Hoc** **sōlum** **cave**, nē sanguinem comedās; sanguis enim eōrum **anima** **est**, et idcircō nōn dēbēs animam **comedere** cum carnibus.

24 Nōn comedēs eum, sed super terram fundēs quasi aquam;

25 nōn comedēs eum, ut **bene** sit tibi et fīliīs tuīs post tē, cum **fēcerīs**, quod **placet** in cōnspectū Dominī.

26 Quae autem **sānctificāverīs** et **vōverīs** Dominō, tollēs et veniēs ad locum, quem ēlēgerit Dominus,

27 et offerēs holocausta **tua**, carnem et sanguinem super altāre Dominī Deī tuī; sanguis hostiārum tuārum fundētur in altārī, carnibus autem ipse **vēsceris**.

28 Observā et audī omnia, quae ego praecipiō tibi, ut **bene** sit tibi et fīliīs tuīs post tē in sempiternum, cum **fēcerīs**, quod bonum **est** et placitum in cōnspectū Dominī Deī tuī.

29 Quandō disperdiderit Dominus Deus tuus ante faciem tuam gentēs, ad quās ingrediēris **possidendās**, et **possēderīs** eās atque **habitāverīs** in **terrā** eārum,

30 **cave**, nē irrētiāris per eās, postquam tē fuerint introeunte subversae, et requīrās caeremōniās eārum dīcēns: “Sīcut coluērunt gentēs istae deōs suōs, **ita** et ego colam”.

31 Nōn faciēs similiter Dominō Deō tuō; omnēs enim abōminātiōnēs, quās āversātur Dominus, fēcērunt dīīs **suīs** offerentēs etiam fīliōs et fīliās et combūrentēs igne.

## 13

1 Quod praecipiō vōbīs, **hoc** **cūstōdīte** et facite, nec addās quidquam nec minuās.

2 Sī surrēxerit in **mediō** tuī prophētēs aut, quī somnium vīdisse sē **dicat**, et dēde

11 iuxtā mandātum, quod mandāvērunt, et iuxtā sententiam, quam dīxerint tibi. Nec dēclīnābis ad dexteram vel ad sinistram.

12 Quī autem superbierit nōlēns oboedīre **sacerdōtis** imperiō, quī eō tempore ministrat Dominō Deō tuō, aut dēcrētō iūdicis, moriētur homō ille, et auferēs **mālum** dē Isrāēl;

13 cūnctusque **populus** audiēns timēbit, ut nūllus deinceps intumēscat **superbia**.

14 Cum **ingressus** **fuerīs** terram, quam Dominus Deus tuus dabit tibi, et **possēderīs** eam **habitāverīs**que in **illā** et **dīxerīs**: “Cōnstituam super mē rēgem, sīcut habent omnēs per circuitum nātiōnēs”,

15 eum cōnstituēs super tē rēgem, quem Dominus Deus tuus ēlēgerit dē numerō frātrum tuōrum. Nōn **poteris** alterīus **gentis** hominem rēgem facere, quī nōn sit frāter tuus.

16 Tantummodo nōn multiplicābit sibi equōs nec redūcet **populum** in Aegyptum, ut **equitātus** numerum augeat, praesertim cum Dominus praecēperit vōbīs, ut nēquāquam amplius per hanc viam revertāminī.

17 Neque habēbit uxōrēs plūrimās, nē dēclīnet cor eius, neque argentī et aurī **immēnsa** **pondera**.

18 Postquam autem sēderit in soliō rēgnī **suī**, dēscrībet sibi exemplar **lēgis** huius in volūmine accipiēns illam ā sacerdōtibus lēvīticae **tribus**;

19 et habēbit sēcum **leget**que illud omnibus diēbus vītae suae, ut discat timēre Dominum Deum suum. et cūstōdīre verba **lēgis** huius et **praeceptā** **ista** et quae in **lēge** **praecepta** sunt.

20 Nec ēlevētur cor eius in superbiam super frātrēs suōs neque dēclīnet ā **mandātīs** in partem dexteram vel sinistram, ut longō tempore rēgnet ipse et fīliī eius in **mediō** Isrāēl.

## 18

1 Nōn habēbunt sacerdōtēs le vītae, **omnis** **tribus** **Levī**, partem et hērēditātem cum reliquō Isrāēl; dē sacrificiīs Dominī et **hērēditāte** eius comedent

2 et nihil accipient dē possessiōne frātrum suōrum: Dominus enim ipse **est** hērēditās eōrum, sīcut **locūtus** **est** illīs.

3 **Hoc** erit iūs sacerdōtum ā **populō**, ab hīs quī offerunt victimās: sīve bovem sīve ovem immolāverint, dabunt sacerdōtī armum et duās māxillās ac ventriculum,

4 prīmitiās frūmentī, vīnī et oleī et lānārum ex ovium tōnsiōne.

5 Ipsum enim ēlēgit Dominus Deus tuus dē cūnctīs tribubus tuīs, ut stet et ministret in nōmine Dominī ipse et fīliī eius in sempiternum.

6 Sī exierit Lēvītēs dē **ūnā** urbium tuārum ex omnī Isrāēl, in **quā** ut **advena** habitat, et voluerit venīre dēsīderāns locum, quem ēlēgerit Dominus,

7 ministrābit in nōmine Dominī Deī **suī**, sīcut omnēs frātrēs eius lēvītae, quī stābunt ibi **cōram** Dominō.

8 Partem cibōrum eandem accipiet quam et cēterī, exceptō eō, quod ex **paternā** **eī** successiōne dēbētur.

9 Quandō **ingressus** **fuerīs** terram, quam Dominus Deus tuus dabit tibi, **cave**, nē imitārī **velīs** abōminātiōnēs illārum gentium.

10 Nec inveniātur in tē, quī fīlium suum aut fīliam trādūcat per ignem, aut quī sortēs scīscitētur et observet nūbēs atque auguria, nec sit maleficus

11 nec incantātor, nec quī pȳthōnēs cōnsulat nec dīvīnōs, aut quaerat ā mortuīs vēritātem;

12 omnia enim haec abōminātur Dominus et propter istīusmodī **scelera** expellet eōs in introitū tuō.

13 **Perfectus** **eris** et absque **maculā** cum Dominō Deō tuō.

14 Gentēs istae, quārum possidēbis terram, augurēs et dīvīnōs audiunt; tū autem ā Dominō Deō tuō aliter īnstitūtus **es**.

15 Prophētam dē gente **tuā** et dē frātribus tuīs sīcut mē suscitābit tibi Dominus Deus tuus; ipsum audiētis,

16 ut petiistī ā Dominō Deō tuō in Horeb, quandō contiō **congregāta** **est**, atque dīxistī: “**Ultrā** nōn audiam **vōcem** Dominī Deī meī et ignem hunc maximum amplius nōn vidēbō, nē moriar”.

17 Et ait Dominus mihi: “**Bene** omnia sunt locūtī;

18 prophētam suscitābō eīs dē **mediō** frātrum suōrum similem tuī et pōnam verba **mea** in ōre eius, loquēturque ad eōs omnia, quae praecēperō illī.

19 Quī autem verba **mea**, quae loquētur in nōmine meō, audīre nōluerit, ego ultor exsistam.

20 **Prophēta** autem quī, **arrogantia** dēprāvātus, voluerit loquī in nōmine meō, quae ego nōn praecēpī illī ut dīceret, aut ex nōmine aliēnōrum deōrum, interficiētur”.

21 Quod sī **tacitā** cōgitātiōne **respondēris**: “Quōmodo possum **intellegere** verbum, quod Dominus nōn **est** **locūtus**?”,

22 **hoc** habēbis signum: quod in nōmine Dominī **prophēta** ille praedīxerit, et nōn ēvēnerit, **hoc** Dominus nōn **est** **locūtus**, sed per tumōrem animī **suī** **prophēta** cōnfīnxit; et idcircō nōn timēbis eum.

## 19

1 Cum disperderit Dominus Deus tuus gentēs, quārum tibi trāditūrus **est** terram, et **possēderīs** eam **habitāverīs**que in urbibus eius et in aedibus,

2 trēs cīvitātēs sēparābis tibi in **mediō** terrae, quam Dominus Deus tuus dabit tibi in possessiōnem

3 sternēns dīligenter viam; et in trēs aequāliter partēs **tōtam** terrae tuae prōvinciam dīvidēs, ut habeat ē vīcīnō, quī propter homicīdium profugus **est**, quō possit **ēvādere**.

4 Haec erit lēx homicīdae **fugientis**, cuius **vīta** **servanda** **est**: quī percusserit proximum suum nesciēns et quī **heri** et **nūdius**tertius nūllum contrā eum habuisse **odium** comprobātur,

5 sed abiisse cum eō simpliciter in silvam ad ligna **caedenda**, et in succīsiōne lignōrum **secūrīs** fūgerit manū, ferrumque lāpsum dē manūbriō amīcum eius percusserit et **occīderit**, **hic** ad ūnam supradictarum urbium cōnfugiet et vīvet;

6 nē forsitan ultor sanguinis **cordis** calōre stimulātus persequātur et apprehendat eum, sī longior **via** fuerit, et percutiat eum, et moriātur, quī nōn **est** reus **mortis**, quia nūllum contrā eum, quī occīsus **est**, **odium** prius habuisse mōnstrātur.

7 Idcircō praecipiō tibi, ut trēs cīvitātēs **aequālīs** inter sē spatiī dīvidās.

8 Cum autem dīlātāverit Dominus Deus tuus terminōs tuōs, sīcut iūrāvit patribus tuīs, et dederit tibi cūnctam terram, quam eīs pollicitus **est**

9 — sī tamen **cūstōdierīs** omne mandātum **hoc** et **fēcerīs**, quae hodiē praecipiō tibi, ut dīligās Dominum Deum tuum et ambulēs in viīs eius omnī tempore — addēs tibi trēs aliās cīvitātēs et supradictarum trium urbium numerum duplicābis,

10 ut nōn effundātur sanguis innoxius in **mediō** terrae, quam Dominus Deus tuus dabit tibi **possidendam**, nec sīs sanguinis reus.

11 Sī **quis** autem **odiō** habēns proximum suum īnsidiātus fuerit vītae eius surgēnsque percusserit illum, et mortuus fuerit, fūgeritque ad ūnam dē supradictīs urbibus,

12 mittent seniōrēs cīvitātis eius et arripient eum dē locō effugiī trādentque in manū ultōris sanguinis, et moriētur:

13 nōn miserēberis eius et auferēs innoxium sanguinem dē Isrāēl, ut **bene** sit tibi.

14 Nōn trānsferēs terminōs proximī tuī, quōs fīxērunt priōrēs in possessiōne **tuā**, quam **accēperīs** in **terrā**, quam Dominus Deus tuus dabit tibi **possidendam**.

15 Nōn stābit **testis** ūnus contrā aliquem, quidquid illīus peccātum vel facinus fuerit; sed in ōre duōrum aut trium testium stābit omne verbum.

16 Sī steterit **testis** mendāx contrā hominem accūsāns eum praevāricātiōnis,

17 stābunt ambō, quōrum **causa** **est**, ante Dominum in cōnspectū sacerdōtum et iūdicum, quī fuerint in diēbus illīs.

18 Cumque **dīligentissimē** perscrūtantēs iūdicēs invēnerint falsum testem dīxisse contrā frātrem suum mendācium,

19 reddent **eī**, sīcut frātrī suō facere cōgitāvit, et auferēs **mālum** dē **mediō** tuī,

20 ut audientēs cēterī timōrem habeant et nēquāquam **ultrā** tālia audeant facere in **mediō** tuī.

21 Nōn miserēberis eius, sed animam prō **animā**, oculum prō oculō, dentem prō dente, **manum** prō manū, pedem prō **pede** exigēs.

## 20

1 Sī **exierīs** ad bellum contrā hostēs tuōs et **vidēris** **equitātūs** et **currūs** et maiōrem, quam tū habēs, adversāriī **exercitūs** multitūdinem, nōn timēbis eōs, quia Dominus Deus tuus tēcum **est**, quī ēdūxit tē dē **terrā** Aegyptī.

2 Appropinquante autem iam proeliō, stābit sacerdōs ante aciem et sīc loquētur ad **populum**:

3 “Audī, Isrāēl: Vōs hodiē contrā inimīcōs vestrōs pugnam committitis; nōn pertimēscat cor vestrum, nōlīte **metuēre**, nōlīte **cēdere** nec formīdētis eōs,

4 quia Dominus Deus vester incēdit vōbīscum et prō vōbīs contrā adversāriōs vestrōs dīmicābit, ut ēruat vōs dē perīculō”.

5 Praefectī **quoque** per singulās turmās, audiente **exercitū**, prōclāmābunt: “**Quis** **est** homō, quī aedificāvit domum novam et nōn dēdicāvit eam? **Vadat** et revertātur in domum suam, nē forte moriātur in bellō, et **alius** dēdicet illam.

6 **Quis** **est** homō, quī plantāvit vīneam et necdum vīndēmiāvit eam? **Vadat** et revertātur in domum suam, nē forte moriātur in bellō, et **alius** homō vīndēmiet illam.

7 **Quis** **est** homō, quī dēspondit uxōrem et nōn accēpit eam? **Vadat** et revertātur in domum suam, nē forte moriātur in bellō, et **alius** homō accipiat eam”.

8 Hīs dictīs, addent **reliqua** et loquentur ad **populum**: “**Quis** **est** homō formīdulōsus et **corde** pavidō? **Vadat** et revertātur in domum suam, nē **pāvēre** faciat **corda** frātrum suōrum, sīcut ipse timōre perterritus **est**”.

9 Cumque praefectī fīnem loquendī ad **populum** fēcerint, cōnstituantur **ducēs** **exercitūs** in **capite** **populī**.

10 Sī quandō **accesserīs** ad expugnandam cīvitātem, offerēs **eī** prīmum pācem;

11 sī recēperit et aperuerit tibi portās, cūnctus **populus**, quī in **eā** **est**, serviet tibi sub tribūtō.

12 Sīn autem foedus inīre nōluerit et coeperit contrā tē bellum, oppugnābis eam.

13 Cumque trādiderit Dominus Deus tuus illam in manū **tuā**, percutiēs omne, quod in **eā** **generis** masculīnī **est**, in ōre gladiī

14 absque mulieribus et īnfantibus, iūmentīs et cēterīs, quae in cīvitāte sunt. Omnem praedam hanc dīripiēs tibi et comedēs dē spoliīs hostium tuōrum, quae Dominus Deus tuus dederit tibi.

15 Sīc faciēs cūnctīs cīvitātibus, quae ā tē procul valdē sunt et nōn sunt dē gentium istārum urbibus, quās in possessiōnem acceptūrus **es**.

16 Dē hīs autem cīvitātibus, quae dabuntur tibi, nūllum omnīnō permittēs **vīvere**,

17 sed interficiēs in ōre gladiī, Hetthaeum vidēlicet et Amorraeum et Chananaeum, Pherezaeum et Hevaeum et Iebusaeum, sīcut praecēpit tibi Dominus Deus tuus,

18 nē forte doceant vōs facere cūnctās abōminātiōnēs, quās ipsī operātī sunt dīīs **suīs**, et peccētis in Dominum Deum vestrum.

19 Quandō **obsēderīs** cīvitātem multō tempore et mūnītiōnibus **circumdēderis**, ut expugnēs eam, nōn immittēs secūrim in arborēs eius, dē quibus **vēscī** **potes**, nec **succīdās** eās. Numquid homō **est** arbor campī, ut eam obsideās?

20 Sī **quā** autem ligna nōn sunt **pōmifera**, **succīde** **illa** et exstrue māchinās, dōnec capiās cīvitātem, quae contrā tē dīmicat.

## 21

1 Quandō inventum fuerit in **terrā**, quam Dominus Deus tuus datūrus **est** tibi, hominis cadāver occīsī, et ignōrātur **caedis** reus,

2 ēgredientur maiōrēs nātū et iūdicēs tuī et mētientur ā locō cadāveris singulārum per circuitum **spatia** cīvitātum

3 et, quam vīcīniōrem cēterīs **esse** perspexerint, seniōrēs cīvitātis illīus tollent vitulam dē armentō, quae nōn trāxit iugum nec terram scidit **vomere**,

4 et dūcent eam ad torrentem perennem, ubi numquam arātum **est** nec sēminātum, et caedent apud eum cervīcēs vitulae;

5 accēdentque sacerdōtēs fīliī **Levī**, quōs ēlēgerit Dominus Deus tuus, ut ministrent **eī** et benedīcant in nōmine eius, et ad verbum eōrum **omnis** **causa** et **omnis** percussiō iūdicētur.

6 Et omnēs maiōrēs nātū cīvitātis illīus, quī prope interfectum sunt, lavābunt **manūs** suās super vitulam, quae apud torrentem **percussa** **est**,

7 et **dīcent**: “**Manus** nostrae nōn effūdērunt hunc sanguinem, nec oculī nostrī vīdērunt;

8 propitius **estō** **populō** tuō Isrāēl, quem redēmistī, Domine, et nōn reputēs sanguinem innocentem in **mediō** **populī** tuī Isrāēl”. Et auferētur ab eīs **reātūs** sanguinis.

9 Tū autem removēbis innocentem cruōrem, cum **fēcerīs**, quod rēctum **est** in oculīs Dominī.

10 Sī **ēgressus** **fuerīs** ad pugnam contrā inimīcōs tuōs, et trādiderit eōs Dominus Deus tuus in manū **tuā**, captīvōsque **dūxerīs**

11 et **vidēris** in numerō captīvōrum mulierem pulchram et **adamāverīs** eam **voluerīs**que habēre uxōrem,

12 intrōdūcēs eam in domum tuam. Quae rādet caesariem et circumcīdet unguēs

13 et dēpōnet vestem captīvitātis sedēnsque in domō **tuā** flēbit patrem et mātrem suam ūnō **mēnse**; et posteā intrābis ad eam sociāberisque illī, et erit uxor **tua**.

14 Sīn autem posteā nōn sēderit animō tuō, dīmittēs eam līberam; nec **vēndere** **poteris** **pecūniā** nec **opprimere** per potentiam, quia humiliāstī eam.

15 Sī habuerit homō uxōrēs duās, ūnam dīlēctam et alteram odiōsam, genuerintque **eī** līberōs, et fuerit fīlius odiōsae prīmōgenitus,

16 volueritque substantiam inter fīliōs suōs **dīvidere**, nōn poterit fīlium dīlēctae facere prīmōgenitum et praeferre fīliō odiōsae,

17 sed fīlium odiōsae agnōscet prīmōgenitum dabitque **eī** dē cūnctīs, quae habuerit, duplicia; iste **est** enim prīncipium rōboris eius, et huic dēbentur **prīmōgenita**.

18 Sī genuerit homō fīlium contumācem et protervum, quī nōn audiat patris aut mātris imperium et coercitus oboedīre contempserit,

19 apprehendent eum et dūcent ad seniōrēs cīvitātis suae et ad portam iūdiciī

20 **dīcent**que ad eōs: “Fīlius noster iste protervus et contumāx **est**: **monita** **nostra** audīre contemnit, cōmissātiōnibus vacat et luxuriae atque convīviīs pōtātōrum”.

21 Lapidibus eum obruent **virī** cīvitātis, et moriētur, ut auferātis **mālum** dē **mediō** vestrī, et ūniversus Isrāēl audiēns pertimēscat.

22 Quandō peccāverit homō, quod morte **plectendum** **est**, et occīsum appendēris in patibulō,

23 nōn permanēbit cadāver eius in lignō; sed in **eādem** **diē** sepeliētur, quia maledictus ā Deō **est**, quī pendet in lignō; et nēquāquam contāminābis terram tuam, quam Dominus Deus tuus dederit tibi in possessiōnem.

## 22

1 Nōn vidēbis bovem frātris tuī aut ovem errantem et praeterībis, sed **redūcēs** frātrī tuō;

2 sī autem nōn **est** prope frāter tuus nec nōstī eum, **ducēs** in domum tuam, et erunt apud tē quamdiū quaerat **ea** frāter tuus et recipiat.

3 Similiter faciēs dē asinō et dē vestīmentō et dē omnī rē frātris tuī, quae perierit: sī **invēnerīs** eam, nē subtrahās tē.

4 Sī **vīderīs** asinum frātris tuī aut bovem **cecidisse** in **viā**, nōn subtrahēs tē, sed sublevābis cum eō.

5 Nōn induētur mulier veste virīlī, nec vir ūtētur veste **fēmineā**: **abōminābilis** enim apud Dominum Deum tuum **est** **omnis**, quī facit haec.

6 Sī ambulāns per viam, in arbore vel in **terrā** nīdum **avīs** **invēnerīs** et mātrem pullīs vel **ōvīs** dēsuper incubantem, nōn sūmēs eam dē fīliīs,

7 sed abīre patiēris mātrem tenēns fīliōs, ut **bene** sit tibi, et longō vīvās tempore.

8 Cum **aedificāverīs** domum novam, faciēs mūrum tēctō tuō per circuitum, nē addūcās sanguinem super domum tuam et sīs reus, lābente aliquō in praeceps ruente.

9 Nōn **sērēs** vīneam tuam alterō sēmine, nē et **sēmentis**, quam sēvistī, et quae nāscuntur ex **vīneā**, pariter sānctificentur.

10 Nōn arābis in bove simul et asinō.

11 Nōn **indueris** vestīmentō, quod ex **lānā** līnōque contextum **est**.

12 Fūniculōs faciēs per quattuor angulōs palliī tuī, quō operiēris.

13 Sī dūxerit vir uxōrem et intrāverit ad eam et posteā **odiō** habuerit eam

14 imputāveritque **eī** obiciēns **eī** **nōmen** pessimum et dīxerit: “Uxōrem hanc accēpī et **ingressus** ad eam nōn **invēnī** virginem”,

15 tollent pater et māter eius et ferent sēcum **signa** virginitātis eius ad seniōrēs **urbis**, quī in **portā** sunt,

16 et **dīcet** pater: “Fīliam meam **dedī** huic uxōrem, quam, quia ōdit,

17 impōnit **eī** **nōmen** pessimum, ut **dīcat**: Nōn **invēnī** fīliam tuam virginem; et ecce haec sunt **signa** virginitātis fīliae meae”. Expandent vestīmentum **cōram** sē niōribus cīvitātis.

18 Apprehendentque senēs **urbis** illīus **virum** et verberābunt illum

19 condemnantēs īnsuper centum siclīs argentī, quōs dabunt patrī puellae, quoniam diffāmāvit **nōmen** pessimum super virginem Isrāēl; habēbitque eam uxōrem et nōn poterit **dīmittere** eam omnibus diēbus vītae suae.

20 Quod sī vērum **est**, quod obicit, et nōn **est** in **puellā** **inventa** virginitās,

21 **ēdūcent** eam ad forēs **domūs** patris **suī**, et lapidibus obruent **virī** cīvitātis eius, et moriētur, quoniam fēcit nefās in Isrāēl, ut fornicārētur in domō patris **suī**; et auferēs **mālum** dē **mediō** tuī.

22 Sī **inventus** fuerit vir dormiēns cum uxōre alterīus, uterque moriētur, id **est** adulter et **adultera**; et auferēs **mālum** dē Isrāēl.

23 Sī puellam virginem dēspōnsātam **virō** invēnerit aliquis in cīvitāte et concubuerit cum **illā**,

24 **ēdūcētis** utrumque ad portam cīvitātis illīus et lapidibus obruētis, et morientur: **puella** quia nōn clāmāvit, cum **esset** in cīvitāte, vir quia humiliāvit uxōrem proximī **suī**; et auferēs **mālum** dē **mediō** tuī.

25 Sīn autem in agrō reppererit vir puellam, quae **dēspōnsāta** **est**, et apprehendēns concubuerit cum **illā**, ipse moriētur **sōlus**;

26 **puella** nihil patiētur nec **est** **rea** **mortis**, quoniam sīcut vir cōnsurgit contrā frātrem suum et **occīdit** eum, **ita** et **puella** **perpessa** **est**:

27 **sōla** erat in agrō, clāmāvit **puella** **dēspōnsāta**, et nūllus affuit, quī līberāret eam.

28 Sī invēnerit vir puellam virginem, quae nōn habet spōnsum, et apprehendēns concubuerit cum **eā**, et rēs ad iūdicium vēnerit,

29 dabit, quī dormīvit cum **eā**, patrī puellae quīnquāgintā siclōs argentī et habēbit eam uxōrem, quia humiliāvit illam: nōn poterit **dīmittere** eam cūnctīs diēbus vītae suae.

## 23

1 Nōn accipiet homō uxōrem patris **suī** nec revēlābit operī mentum eius.

2 Nōn intrābit eunūchus, attrītīs vel **amputātīs** testiculīs et abscīsō verētrō, ecclēsiam Dominī.

3 Nōn ingrediētur mamzer in ecclēsiam Dominī neque **decima** generātiōne.

4 Ammōnītēs et Mōabītēs etiam in **decimā** generātiōne nōn intrābunt ecclēsiam Dominī in aeternum,

5 quia nōluērunt vōbīs **occurrere** cum pāne et **aquā** in **viā**, quandō ēgressī **estis** dē Aegyptō, et quia condūxērunt contrā tē Balaam fīlium Beor dē Phethor in Aramnaharaim, ut maledīceret tibi;

6 et nōluit Dominus Deus tuus audīre Balaam vertitque tibi maledictiōnem eius in benedictiōnem, eō quod dīligeret tē.

7 Nōn faciēs cum eīs pācem nec quaerēs eīs **bona** cūnctīs diēbus vītae tuae in sempiternum.

8 Nōn abōmināberis Idūmaeum, quia frāter tuus **est**, nec Aegyptium, quia **advena** fuistī in **terrā** eius:

9 quī **nātī** fuerint ex eīs **tertiā** generātiōne, intrābunt ecclēsiam Dominī.

10 Quandō **ēgressus** **fuerīs** adversus hostēs tuōs in pugnam, cūstōdiēs tē ab omnī rē **mala**.

11 Sī fuerit apud tē homō, quī nocturnō pollūtus sit somniō, ēgrediētur extrā **castra** et nōn revertētur,

12 priusquam ad vesperam lavētur **aquā**; et ad **sōlis** occāsum regrediētur in **castra**.

13 Habēbis locum extrā **castra**, ad quem ēgrediāris ad **requīsīta** nātūrae

14 gerēns paxillum in balteō; cumque **sēderīs** **foris**, fodiēs foveam et **ēgestā** humō operiēs.

15 Dominus enim Deus tuus ambulat in **mediō** castrōrum tuōrum, ut ēruat tē et trādat tibi inimīcōs tuōs; sint **castra** **tua** **sānctā**, et nihil in eīs videat foeditātis nec dērelinquat tē.

16 Nōn trādēs servum dominō suō, quī ad tē cōnfūgerit:

17 habitābit tēcum in **mediō** tuī in locō, quem ēlēgerit in **ūnā** urbium tuārum, quae placuerit **eī**, nec contrīstēs eum.

18 Nōn erit prōstibulum sacrum dē fīliābus Isrāēl, nec scortātor sacer dē fīliīs Isrāēl.

19 Nōn offerēs mercēdem prōstibulī nec pretium **canis** in domō Dominī Deī tuī, quidquid illud **est**, quod **vōverīs**, quia abōminātiō **est** utrumque apud Dominum Deum tuum.

20 Nōn fenerābis frātrī tuō ad ūsūram pecūniam nec alimenta nec quamlibet aliam rem,

21 sed aliēnō fenerābis. Frātrī autem tuō absque **ūsūrā** id, quō indiget, commodābis, ut benedīcat tibi Dominus Deus tuus in omnī opere tuō in **terrā**, ad quam ingrediēris **possidendam**.

22 Cum **vōverīs** vōtum Dominō Deō tuō, nōn tardābis **reddere**; quia requīret illud Dominus Deus tuus ā tē, et reputābitur tibi in peccātum.

23 Sī **nōluerīs** pollicērī, absque peccātō **eris**;

24 quod autem ēgressum **est** dē labiīs tuīs, observābis et faciēs, sīcut prōmīsistī Dominō Deō tuō: **propriā** voluntāte et ōre tuō **locūtus** **es**.

25 **Ingressus** vīneam proximī tuī comede ūvās, quantum tibi placuerit; in **sportā** autem nē efferās tēcum.

26 Sī **intrāverīs** in segetem **amīcī** tuī, frangēs spīcās manū; falce autem nōn **mētēs**.

## 24

1 Sī accēperit homō uxōrem et habuerit eam, et nōn invēnerit grātiam ante oculōs eius propter aliquam foeditātem, et scrīpserit libellum repudiī dederitque in manū illīus et dīmīserit eam dē domō **suā**,

2 cumque **ēgressa** alterīus uxor **facta** fuerit,

3 et ille **quoque** ōderit eam dederitque **eī** libellum repudiī et dīmīserit dē domō **suā**, vel mortuus fuerit,

4 nōn poterit prior marītus recipere eam in uxōrem, quia **pollūta** **est**; **hoc** **esset** abōminātiō **cōram** Dominō. Nē peccāre faciās terram tuam, quam Dominus Deus tuus trādiderit tibi **possidendam**.

5 Cum accēperit homō nūper uxōrem, nōn prōcēdet ad bellum, nec **eī** quippiam necessitātis iniungētur pūblicae, sed vacābit **liber** domuī suae, ut ūnō annō laetētur cum uxōre **suā**.

6 Nōn accipiēs locō pignoris molam vel superiōrem lapidem molārem, quia animam suam apposuit tibi.

7 Sī dēprehēnsus fuerit homō rapiēns ūnum dē frātribus **suīs** dē fīliīs Isrāēl et, vēnditō eō, accipiēns pretium, interficiētur; et auferēs **mālum** dē **mediō** tuī.

8 Observā dīligenter, sī incurrās **plāgam** leprae, quaecumque docuerint vōs sacerdōtēs lēvīticī **generis**; quod praecēpī eīs, **implētē** **sollicitē**.

9 Mementō, quae fēcerit Dominus Deus tuus **Mariae** in **viā**, cum ēgrederēminī dē Aegyptō.

10 Cum mūtuam dabis proximō tuō rem aliquam, nōn ingrediēris domum eius, ut pignus auferās,

11 sed stābis **foris**, et ille tibi pignus prōferet, quod habuerit.

12 Sīn autem pauper **est**, nōn pernoctābit apud tē pignus,

13 sed statim reddēs **eī** ad **sōlis** occāsum, ut dormiēns in vestīmentō suō benedīcat tibi, et habeās iūstitiam **cōram** Dominō Deō tuō.

14 Nōn negābis mercēdem **indigentīs** et **pauperīs** ex frātribus tuīs sīve advenīs, quī tēcum **morantur** in **terrā** intrā portās tuās,

15 sed **eādem** **diē** reddēs **eī** pretium labōris **suī** ante **sōlis** occāsum, quia pauper **est**, et illud dēsīderat **animā** **suā**; nē clāmet contrā tē ad Dominum, et reputētur tibi in peccātum.

16 Nōn **occīdentur** patrēs prō fīliīs, nec fīliī prō patribus, sed ūnusquisque prō peccātō suō moriētur.

17 Nōn pervertēs iūdicium advenae et pūpillī nec auferēs pignoris locō viduae vestīmentum.

18 Mementō quod **servierīs** in Aegyptō, et ēruerit tē Dominus Deus tuus inde; idcircō praecipiō tibi, ut faciās hanc rem.

19 Quandō **messuerīs** segetem in agrō tuō et **oblītus** manipulum **relīquerīs**, nōn **reverteris**, ut tollās eum, sed advenam et pūpillum et viduam auferre patiēris, ut benedīcat tibi Dominus Deus tuus in omnī opere manuum tuārum.

20 Sī frūgēs **collēgerīs** olīvārum, quidquid remānserit in arboribus, nōn **reverterīs**, ut colligās, sed relinquēs advenae, pūpillō ac viduae.

21 Sī **vīndēmiāverīs** vīneam tuam, nōn colligēs remanentēs racēmōs, sed cēdent in **ūsūs** advenae, pūpillī ac viduae.

22 Mementō quod et tū **servierīs** in Aegyptō; et idcircō praecipiō tibi, ut faciās hanc rem.

## 25

1 Sī fuerit **causa** inter aliquōs, et interpellāverint iūdicēs, quem iūstum **esse** perspexerint, illī iūstitiae palmam dabunt; quem impium, condemnābunt impietātis.

2 Sīn autem iūdex eum, quī peccāvit, dignum vīderit **plāgīs**, prōsternet et **cōram** sē faciet verberārī; prō **mēnsūrā** peccātī erit et **plāgārum** modus,

3 **ita** dumtaxat, ut quadrāgēnārium numerum nōn excēdant, nē **ultrā** **percussus** **plāgīs** multīs et **foedē** lacerātus ante oculōs tuōs abeat frāter tuus.

4 Nōn ligābis **os** **bovis** **terentis** in **āreā** frūgēs tuās.

5 Quandō habitāverint frātrēs simul, et ūnus ex eīs absque fīliō mortuus fuerit, uxor dēfūnctī nōn nūbet forās alterī, sed accipiet eam frāter eius uxōrem et suscitābit sēmen frātris **suī**;

6 et prīmōgenitum ex **eā** fīlium nōmine illīus appellābit, ut nōn dēleātur **nōmen** eius ex Isrāēl.

7 Sīn autem nōluerit accipere uxōrem frātris **suī**, quae **eī** **lēge** dēbētur, perget mulier ad portam cīvitātis et interpellābit maiōrēs nātū **dīcet**que: “Nōn vult frāter **virī** meī suscitāre **nōmen** frātris **suī** in Isrāēl nec mē in coniugium **sūmere**”;

8 statimque accersīrī eum facient et interrogābunt. Sī responderit: “Nōlō eam uxōrem accipere”,

9 accēdet mulier ad eum **cōram** seniōribus et tollet calceāmentum dē **pede** eius spuetque in faciem illīus et **dīcet**: “Sīc fit hominī, quī nōn aedificat domum frātris **suī**”.

10 Et vocābitur **nōmen** illīus in Isrāēl: “**Domūs** discalceātī”.

11 Sī habuerint inter sē iūrgium **virī**, et ūnus contrā alterum rixārī coeperit, volēnsque uxor alterīus **ēruēre** **virum** suum dē manū fortiōris, mīserit **manum** et apprehenderit **verenda** eius,

12 abscīdēs **manum** illīus nec **flecteris** super eam **ūlla** **misericordia**.

13 Nōn habēbis in sacculō tuō **dīversa** **ponderā** maius et minus;

14 nec erit in domō **tuā** ephī maius et minus.

15 Pondus habēbis iūstum et vērum, et ephi iūstum et vērum erit tibi, ut multō vīvās tempore super terram, quam Dominus Deus tuus dederit tibi.

16 Abōminātur enim Dominus tuus eum, quī facit haec, et āversātur omnem iniūstitiam.

17 Mementō quae fēcerit tibi Amalec in **viā**, quandō ēgrediēbāris ex Aegyptō;

18 quōmodo occurrerit tibi et omnēs extrēmōs agminis tuī, quī lassī **residēbant**, **cecīderit**, quandō tū erās famē et labōre cōnfectus, et nōn timuerit Deum.

19 Cum ergō Dominus Deus tuus dederit tibi requiem ā cūnctīs per circuitum inimīcīs tuīs in **terrā**, quam tibi datūrus **est**, dēlēbis **nōmen** Amalec sub caelō: **cave**, nē oblīvīscāris!

## 26

1 Cumque **intrāverīs** terram, quam Dominus Deus tuus tibi datūrus **est** **possidendam**, et **obtinuerīs** eam atque **habitāverīs** in **illā**,

2 tollēs prīmitiās dē cūnctīs frūgibus agrī, quās **collēgerīs** dē **terrā** **tuā**, quam Dominus Deus tuus dabit tibi, et pōnēs in cartallō pergēsque ad locum, quem Dominus Deus tuus ēlēgerit, ut ibi habitet **nōmen** eius,

3 accēdēsque ad sacerdōtem, quī fuerit in diēbus illīs, et **dīcēs** ad eum: “Profiteor hodiē **cōram** Dominō Deō tuō quod **ingressus** sim terram, prō **quā** iūrāvit patribus nostrīs, ut daret eam nōbīs”.

4 Suscipiēnsque sacerdōs cartallum dē manū **tuā** pōnet ante altāre Dominī Deī tuī,

5 et **loqueris** in cōnspectū Dominī Deī tuī: “**Syrus** vagus erat pater meus et dēscendit in Aegyptum et ibi peregrīnātus **est** in paucissimō numerō; crēvitque in gentem magnam ac rōbustam et īnfīnītae multitūdinis.

6 Afflīxēruntque nōs Aegyptiī et persecūtī sunt impōnentēs **onera** **gravissima**.

7 Et clāmāvimus ad Dominum, Deum patrum nostrōrum, quī exaudīvit nōs et respexit humilitātem nostram et labōrem atque angustiās,

8 et ēdūxit nōs Dominus dē Aegyptō in manū fortī et brāchiō extentō, in ingentī pavōre, in signīs atque portentīs,

9 et intrōdūxit ad locum istum et trādidit nōbīs terram hanc **lacte** et melle mānantem.

10 Et ecce nunc attulī prīmitiās frūgum terrae, quam dedistī mihi, Domine”. Et dīmittēs eās in cōnspectū Dominī Deī tuī et adōrātō Dominō Deō tuō.

11 Et epulāberis in omnibus bonīs, quae Dominus Deus tuus dederit tibi et domuī tuae, tū et Lēvītēs et **advena**, quī tēcum **est**.

12 Quandō **complēverīs** decimam cūnctārum frūgum tuārum, annō tertiō, annō decimārum, et **dederīs** Lēvītae et advenae et pūpillō et viduae, ut comedant intrā portās tuās et saturentur,

13 **loqueris** in cōnspectū Dominī Deī tuī: “Abstulī, quod sānctificātum **est**, dē domō **meā** et **dedī** illud Lēvītae et advenae, pūpillō ac viduae, sīcut iussistī mihi; nōn praeterīvī **mandāta** **tua** nec sum **oblītus** imperiī tuī,

14 nōn **comēdī** ex eīs in lūctū meō nec sēparāvī ex eīs in quālibet **immunditiā** nec expendī ex hīs quidquam mortuō: oboedīvī vōcī Dominī Deī meī et fēcī omnia, sīcut praecēpistī mihi.

15 Respice dē habitāculō sānctō tuō, dē caelō, et benedic **populō** tuō Isrāēl et terrae, quam dedistī nōbīs, sīcut iūrāstī patribus nostrīs, terrae **lacte** et melle mānantī”.

16 Hodiē Dominus Deus tuus mandāvit tibi, ut faciās **praecepta** haec atque iūdicia et cūstōdiās et impleās **illa** ex **tōtō** **corde** tuō et ex **tōtā** **animā** **tua**.

17 Dominum ēlēgistī hodiē, ut sit tibi Deus, et ambulēs in viīs eius et cūstōdiās **praecepta** illīus et **mandāta** atque iūdicia et oboediās eius imperiō;

18 et Dominus ēlēgit tē hodiē, ut sīs **eī** **populus** **pecūliāris**, sīcut **locūtus** **est** tibi, et cūstōdiās omnia **mandāta** illīus,

19 et faciat tē excelsiōrem cūnctīs gentibus, quās creāvit in laudem et **nōmen** et glōriam suam, ut sīs **populus** sānctus Dominī Deī tuī, sīcut **locūtus** **est**”.

## 27

1 Praecēpit autem Moȳsēs[\*][moyses] et seniōrēs Isrāēl **populō** dīcentēs: ”**Cūstōdīte** omne mandātum, quod praecipiō vōbīs hodiē.

2 Cumque **trānsierītis** Iordānem in terram, quam Dominus Deus tuus dabit tibi, ērigēs ingentēs lapidēs et calce obdūcēs eōs,

3 ut possīs in eīs **scrībere** omnia verba **lēgis** huius, Iordāne trānsmissō, ut introeās terram, quam Dominus Deus tuus dabit tibi, terram **lacte** et melle mānantem, sīcut **locūtus** **est** Dominus, Deus patrum tuōrum, tibi.

4 Quandō ergō **trānsierītis** Iordānem, ērigite istōs lapidēs, sīcut ego hodiē praecipiō vōbīs, in monte Hebal, et obdūcēs eōs calce;

5 et aedificābis ibi altāre Dominō Deō tuō dē lapidibus, quōs ferrum nōn tetigit,

6 dē saxīs impolītīs, et offerēs super eō holocausta Dominō Deō tuō.

7 Et immolābis hostiās pācificās comedēsque ibi et epulāberis **cōram** Dominō Deō tuō;

8 et scrībēs super lapidēs omnia verba **lēgis** huius **plānē** et **lūcidē**”.

9 Dīxēruntque Moȳsēs[\*][moyses] et sacerdōtēs lēvīticī **generis** ad omnem Israelem: ”Attende et audī, Isrāēl: hodiē **factus** **es** **populus** Dominō Deō tuō;

10 audiēs **vōcem** eius et faciēs **mandāta** atque **praecepta**, quae ego praecipiō tibi”.

11 Praecēpitque Moȳsēs[\*][moyses] **populō** in **diē** illō dīcēns:

12 ”Hī stābunt ad benedīcendum **populō** super montem Garizim, Iordāne trānsmissō: Simeon, **Levī**, Iūdās, Issachar, Ioseph et Beniamin.

13 Et ē regiōne istī stābunt ad maledīcendum in monte Hebal: Ruben, Gad et Aser et **Zabulōn**, **Dān** et Nephthālī.

14 Et pronunciābunt Lēvītae **dīcent**que ad omnēs virōs Isrāēl **excelsā** vōce:

15 “Maledictus homō, quī facit sculptile et cōnflātile, abōminātiōnem Dominī, opus manuum artificum, pōnetque illud in absconditō”. Et respondēbit **omnis** **populus** et **dīcet**: “Āmēn”.

16 “Maledictus, quī contemnit patrem suum et mātrem”. Et **dīcet** **omnis** **populus**: “Āmēn”.

17 “Maledictus, quī trānsfert terminōs proximī **suī**”. Et **dīcet** **omnis** **populus**: “Āmēn”.

18 “Maledictus, quī errāre facit caecum in itinere”. Et **dīcet** **omnis** **populus**: “Āmēn”.

19 “Maledictus, quī pervertit iūdicium advenae, pūpillī et viduae”. Et **dīcet** **omnis** **populus**: “Āmēn”.

20 “Maledictus, quī dormit cum uxōre patris **suī**, quia revēlat operīmentum lectulī eius”. Et **dīcet** **omnis** **populus**: “Āmēn”.

21 “Maledictus, quī dormit cum omnī iūmentō”. Et **dīcet** **omnis** **populus**: “Āmēn”.

22 “Maledictus, quī dormit cum sorōre **suā**, **fīlia** patris **suī** sīve mātris suae”. Et **dīcet** **omnis** **populus**: “Āmēn”.

23 “Maledictus, quī dormit cum socrū **suā**”. Et **dīcet** **omnis** **populus**: “Āmēn”.

24 “Maledictus, quī clam percusserit proximum suum”. Et **dīcet** **omnis** **populus**: “Āmēn”.

25 “Maledictus, quī accipit **mūnera**, ut percutiat sanguinem innocentem”. Et **dīcet** **omnis** **populus**: “Āmēn”.

26 “Maledictus, quī nōn **permanet** in sermōnibus **lēgis** huius nec eōs opere perficit”. Et **dīcet** **omnis** **populus**: “Āmēn”.

## 28

1 Sīn **audierīs** **vōcem** Dominī Deī tuī, ut faciās atque cūstōdiās omnia **mandāta** eius, quae ego praecipiō tibi hodiē, faciet tē Dominus Deus tuus excelsiōrem cūnctīs gentibus, quae versantur in **terrā**,

2 venientque super tē ūniversae benedictiōnēs istae et apprehendent tē, sī tamen **vōcem** Dominī Deī tuī **audiēris**.

3 Benedictus tū in cīvitāte et benedictus in agrō.

4 Benedictus **frūctus** ventris tuī et **frūctūs** terrae tuae **frūctus**que iūmentōrum tuōrum, **partus** armentōrum tuōrum et incrēmentum ovium tuārum.

5 Benedictum canistrum et pistrīnum tuum.

6 Benedictus **eris** et ingrediēns et ēgrediēns.

7 Dabit Dominus inimīcōs tuōs, quī cōnsurgunt adversum tē, corruentēs in cōnspectū tuō; per ūnam viam venient contrā tē et per septem fugient ā faciē **tuā**.

8 Ēmittet Dominus benedictiōnem super **cellāria** **tua** et super omnia **opera** manuum tuārum; benedīcetque tibi in **terrā**, quam Dominus Deus tuus dabit tibi.

9 Suscitābit tē Dominus sibi in **populum** sānctum, sīcut iūrāvit tibi, sī **cūstōdierīs** **mandāta** Dominī Deī tuī et **ambulāverīs** in viīs eius.

10 Vidēbuntque omnēs terrārum **populī** quod **nōmen** Dominī invocātum sit super tē, et timēbunt tē.

11 Abundāre tē faciet Dominus omnibus bonīs, frūctū uterī tuī et frūctū iūmentōrum tuōrum, frūctū terrae tuae, quam iūrāvit Dominus patribus tuīs, ut daret tibi.

12 Aperiet Dominus tibi thēsaurum suum optimum, caelum, ut tribuat pluviam terrae tuae in tempore suō; benedīcatque cūnctīs operibus manuum tuārum; et fenerābis gentibus multīs et ipse ā nūllō fēnus accipiēs.

13 Cōnstituet tē Dominus in caput et nōn in caudam, et **eris** semper suprā et nōn subter, sī **audierīs** **mandāta** Dominī Deī tuī, quae ego praecipiō tibi hodiē, et **cūstōdierīs** et **fēcerīs**

14 ac nōn **dēclīnāverīs** ā verbīs, quae ego praecipiō vōbīs hodiē, nec ad dexteram nec ad sinistram, nec secūtus **fuerīs** deōs aliēnōs neque **coluerīs** eōs.

15 Quod sī audīre **nōluerīs** **vōcem** Dominī Deī tuī, ut cūstōdiās et faciās omnia **mandāta** eius et **praecepta**, quae ego praecipiō tibi hodiē, venient super tē omnēs maledictiōnēs istae et apprehendent tē:

16 Maledictus **eris** in cīvitāte, maledictus in agrō.

17 Maledictum canistrum et pistrīnum tuum.

18 Maledictus **frūctus** ventris tuī et **frūctūs** terrae tuae, **partus** armentōrum tuōrum et incrēmentum ovium tuārum.

19 Maledictus **eris** ingrediēns et maledictus ēgrediēns.

20 Mittet Dominus super tē maledictiōnem et conturbātiōnem et increpātiōnem in omnia **opera** **tua**, quae faciēs, dōnec conterat tē et perdat vēlōciter propter adinventiōnēs tuās pessimās, in quibus relīquistī mē.

21 Adiunget Dominus tibi pestilentiam, dōnec cōnsūmat tē dē **terrā**, ad quam ingrediēris **possidendam**.

22 Percutiet tē Dominus cōnsūmptiōne, febrī et īnflammātiōne, ārdōre et aestū, ūrēdine ac aurūgine, et persequentur tē, dōnec pereās.

23 Et erit caelum, quod **est** suprā caput tuum, aēneum, et **terra**, quam calcās, **ferreā**.

24 Convertet Dominus imbrem terrae tuae in pulverem, et dē caelō dēscendet super tē cinis, dōnec conterāris.

25 Trādet tē Dominus corruentem ante hostēs tuōs: per ūnam viam ēgrediēris contrā eōs et per septem fugiēs et **eris** in terrōrem omnibus rēgnīs terrae.

26 Eritque cadāver tuum in ēscam cūnctīs volātilibus caelī et bēstiīs terrae, et nōn erit quī abigat.

27 Percutiet tē Dominus ulcere Aegyptī et tumōre, scabiē **quoque** et prūrīgine, **ita** ut cūrārī nequeās.

28 Percutiet tē Dominus **āmentiā** et caecitāte ac stupōre **mentis**;

29 et palpābis in merīdiē, sīcut palpāre **solet** caecus in tenebrīs, et nōn dīrigēs viās tuās. Omnīque tempore **eris** **oppressus** et exspoliātus nec habēbis, quī **līberet** tē.

30 Uxōrem accipiēs, et **alius** dormiet cum **eā**. Domum aedificābis et nōn habitābis in **eā**. Plantābis vīneam et nōn vīndēmiābis eam.

31 Bōs tuus mactābitur **cōram** tē, et nōn comedēs ex eō. Asinus tuus rapiētur in cōnspectū tuō et nōn reddētur tibi. Ovēs tuae dabuntur inimīcīs tuīs, et nōn erit quī tē adiuvet.

32 Fīliī tuī et fīliae tuae trādentur alterī **populō**, videntibus oculīs tuīs et dēficientibus ad cōnspectum eōrum **tōtā** **diē**, et nōn erit fortitūdō in manū **tuā**.

33 **Frūctus** terrae tuae et omnēs labōrēs tuōs comedet **populus**, quem ignōrās, et **eris** semper **oppressus** et **cōnfrāctus** cūnctīs diēbus

34 et īnsāniēs in aspectū eōrum, quae vidēbunt oculī tuī.

35 Percutiet tē Dominus ulcere pessimō in genibus et in **sūrīs**, sānārīque nōn **poteris** ā **plantā** **pedis** usque ad verticem tuum.

36 Dūcet tē Dominus et rēgem tuum, quem **cōnstituerīs** super tē, in gentem, quam ignōrāstī tū et patrēs tuī, et serviēs ibi dīīs aliēnīs, lignō et lapidī;

37 et **eris** in stupōrem et in prōverbium ac fābulam omnibus **populīs**, ad quōs tē intrōdūxerit Dominus.

38 Sēmentem multam iaciēs in terram et modicum congregābis, quia locustae dēvorābunt omnia.

39 Vīneās plantābis et **cōlēs** et vīnum nōn bibēs nec colligēs ex **eā** quippiam, quoniam vastābitur vermibus.

40 Olīvās habēbis in omnibus **terminīs** tuīs et nōn **ungēris** oleō, quia dēfluent et perībunt.

41 Fīliōs generābis et fīliās et nōn **frueris** eīs, quoniam dūcentur in captīvitātem.

42 Omnēs arborēs tuās et frūgēs terrae tuae **locusta** cōnsūmet.

43 **Advena**, quī tēcum versātur in **terrā**, ascendet super tē eritque sublīmior; tū autem dēscendēs et **eris** īnferior.

44 Ipse fenērābit tibi, et tū nōn fenerābis **eī**; ipse erit in caput, et tū **eris** in caudam.

45 Et venient super tē omnēs maledictiōnēs istae et persequentēs apprehendent tē, dōnec intereās, quia nōn audīstī **vōcem** Dominī Deī tuī nec servāstī **mandāta** eius et **praecepta**, quae praecēpit tibi.

46 Et erunt in tē **signa** atque prōdigia et in sēmine tuō usque in sempiternum.

47 **Eō** quod nōn **servierīs** Dominō Deō tuō in gaudiō **cordīs**que **laetitiā** propter rērum omnium abundantiam,

48 serviēs inimīcō tuō, quem immittet Dominus tibi, in famē et sitī et nūditāte et omnium **pēnūriā**, et pōnet iugum ferreum super cervīcem tuam, dōnec tē conterat.

49 Addūcet Dominus super tē gentem dē longinquō et dē extrēmīs fīnibus terrae in similitūdinem aquilae **volantis** cum impetū, cuius linguam **intellegere** nōn possīs:

50 gentem procācissimam, quae nōn dēferat **senī** nec misereātur parvulō;

51 et dēvoret frūctum iūmentōrum tuōrum ac frūgēs terrae tuae, dōnec intereās, et nōn relinquat tibi trīticum, vīnum et oleum, partum armentōrum et incrēmentum ovium, dōnec tē disperdat

52 et obsideat tē in cūnctīs urbibus tuīs, dōnec dēstruantur mūrī tuī firmī atque sublīmēs, in quibus habēbās fīdūciam in omnī **terrā** **tua**. Obsidēberis intrā portās tuās in omnī **terrā** **tua**, quam dabit tibi Dominus Deus tuus,

53 et comedēs frūctum uterī tuī, carnēs fīliōrum tuōrum et fīliārum tuārum, quās dederit tibi Dominus Deus tuus, in obsidiōne et **angustiā**, **quā** opprimet tē **hostis** tuus.

54 Homō tener in tē et dēlicātus valdē invidēbit frātrī suō et uxōrī, quae cubat in sinū suō, et residuīs fīliīs **suīs**, quōs reservāverit,

55 nē det ūnī ex eīs dē carnibus fīliōrum suōrum, quās comedet, eō quod nihil aliud habeat in obsidiōne et **angustiā**, **qua** oppresserit tē inimīcus tuus intrā omnēs portās tuās.

56 **Tenera** mulier in tē et **dēlicāta**, quae nōn tentābat **pedis** vestīgium **fīgere** in terram propter mollitiem et teneritūdinem nimiam, invidēbit **virō** suō, quī cubat in sinū eius, fīliō et fīliae

57 et illuviēī secundārum, quae ēgrediuntur dē **mediō** feminum eius, et **līberīs**, quī **eādem** **hōrā** **nātī** sunt; comedet enim eōs clam propter rērum omnium pēnūriam in obsidiōne et **angustiā**, **quā** opprimet tē inimīcus tuus intrā portās tuās.

58 **Nīsī** **cūstōdierīs** et **fēcerīs** omnia verba **lēgis** huius, quae **scrīpta** sunt in **hōc** volūmine, et **timuerīs** **nōmen** glōriōsum et terribile **hoc**, Dominum Deum tuum,

59 augēbit **ultrā** modum Dominus **plāgās** tuās et **plāgās** sēminis tuī, **plāgās** magnās et persevērantēs, īnfirmitātēs pessimās et perpetuās,

60 et convertet in tē omnēs afflīctiōnēs Aegyptī, quās timuistī, et adhaerēbunt tibi.

61 Īnsuper ūniversōs languōrēs et **plāgās**, quae nōn sunt scrīptae in volūmine **lēgis** huius, indūcet Dominus super tē, dōnec tē conterat;

62 et remanēbitis paucī numerō, quī prius erātis sīcut astra caelī prae multitūdine, quoniam nōn audīstī **vōcem** Dominī Deī tuī.

63 Et sīcut ante laetātus **est** Dominus super vōs **bene** vōbīs faciēns vōsque multiplicāns, sīc laetābitur super vōs disperdēns vōs atque subvertēns, ut auferāminī dē **terrā**, ad quam ingrediēris **possidendam**.

64 Disperget tē Dominus in omnēs **populōs** ā summitāte terrae usque ad terminōs eius, et serviēs ibi dīīs aliēnīs, quōs et tū ignōrāstī et patrēs tuī, lignīs et lapidibus.

65 In gentibus **quoque** illīs nōn quiēscēs, neque erit requiēs vestīgiō **pedis** tuī; dabit enim tibi Dominus ibi cor pavidum et dēficientēs oculōs et animam cōnsūmptam maerōre.

66 Et erit **vīta** **tua** quasi pendēns ante tē; timēbis nocte et **diē** et nōn crēdēs vītae tuae.

67 **Māne** **dīcēs**: “**Quis** mihi det vesperum?”; et vespere: “**Quis** mihi det **manē**?”, propter **cordīs** tuī formīdinem, **quā** terrēberis, et propter **eā**, quae tuīs vidēbis oculīs.

68 Redūcet tē Dominus classibus in Aegyptum per viam, dē **quā** dīxī tibi, ut eam amplius nōn vidērēs; ibi vēndētis vōs inimīcīs vestrīs in servōs et ancillās, et nōn erit quī emat”.

69 Haec sunt verba **foederis**, quod praecēpit Dominus Moȳsī, ut ferīret cum fīliīs Isrāēl in **terrā** Moab, praeter illud foedus, quod cum eīs pepigit in Horeb.

## 29

1 Vocāvitque Moȳsēs[\*][moyses] omnem Isrāēl et dīxit ad eōs: ”Vōs vīdistis **ūniversa**, quae fēcit Dominus **cōram** vōbīs in **terrā** Aegyptī pharaōnī et omnibus servīs eius ūniversaeque terrae illīus,

2 tentātiōnēs magnās, quās vīdērunt oculī tuī, **signa** **illa** **portenta**que ingentia;

3 et nōn **dēdit** Dominus vōbīs cor intellegēns et oculōs videntēs et aurēs, quae possint audīre, usque in praesentem diem.

4 Addūxī vōs quadrāgintā annīs per dēsertum; nōn sunt **attrīta** vestīmenta **vestra**, nec calceāmenta pedum tuōrum vetustāte **cōnsūmpta** sunt,

5 pānem nōn comēdistis, vīnum et siceram nōn bibistis, ut scīrētis quia ego sum Dominus Deus vester.

6 Et vēnistis ad hunc locum, **ēgressus**que **est** Sehōn rēx Hesebon et Og rēx Basān[\*][basan] occurrentēs nōbīs ad pugnam, et percussimus eōs.

7 Et tulimus terram eōrum ac trādidimus **possidendam** Ruben et Gad et dīmidiae tribuī Mānāsse.

8 **Cūstōdīte** ergō verba **pactī** huius et **implēte** **ea**, ut prōsperēminī in ūniversīs, quae facitis.

9 Vōs **stātis** hodiē cūnctī **cōram** Dominō Deō vestrō, prīncipēs vestrī ac **tribūs** et maiōrēs nātū atque praefectī, **omnis** vir Isrāēl,

10 **līberī** et uxōrēs vestrae et **advena** tuus, quī tēcum **morātur** in castrīs, ā lignōrum caesōribus usque ad hōs, quī hauriunt aquās tuās,

11 ut trānseās in **foedere** Dominī Deī tuī et in iūre iūrandō, quod hodiē Dominus Deus tuus percutit tēcum,

12 ut suscitet tē sibi hodiē in **populum**, et ipse sit Deus tuus, sīcut **locūtus** **est** tibi et sīcut iūrāvit patribus tuīs, Ābrahām[\*][abraham], Isaāc et Iācōb.

13 Nec vōbīs **sōlis** ego **hoc** foedus **feriō** et haec iūrāmenta cōnfirmō,

14 sed cūnctīs **hīc** nōbīscum hodiē praesentibus **cōram** Dominō Deō nostrō et illīs, quī hodiē **hīc** nōbīscum nōn adsunt.

15 Vōs enim nōstis quōmodo **habitāverimus** in **terrā** Aegyptī et quōmodo **trānsierīmus** per **medium** nātiōnum, quās trānseuntēs

16 vīdistis abōminātiōnēs et īdōla eōrum, lignum et lapidem, argentum et aurum, quae colēbant.

17 Nē forte sit inter vōs vir aut mulier, **familia** aut **tribūs**, cuius cor āversum **est** hodiē ā Dominō Deō nostrō, ut **vadat** et serviat dīīs illārum gentium, et sit inter vōs rādīx germināns fel et absinthium;

18 cumque audierit verba iūrāmentī huius, benedīcat sibi in **corde** suō dīcēns: “Pāx erit mihi, etsī ambulābō in prāvitāte **cordis** meī”, et absūmat terram irriguam et sitientem.

19 Dominus nōn ignōscet **eī**, sed tunc quam **maximē** **furor** eius fūmābit et zēlus contrā hominem illum, et sedēbunt super eum omnia **maledicta**, quae **scrīpta** sunt in **hōc** volūmine, et dēlēbit Dominus **nōmen** eius sub caelō

20 et cōnsūmet eum in perditiōnem ex omnibus tribubus Isrāēl, iuxtā maledictiōnēs **foederis**, quae in **hōc** **librō** **lēgis** scrīptae sunt.

21 **Dīcet**que sequēns generātiō, fīliī vestrī, quī nāscentur deinceps, et peregrīnī, quī dē **longē** vēnerint, videntēs **plāgās** terrae illīus et īnfirmitātēs, quibus eam afflīxerit Dominus,

22 sulphur et salem: **combusta** **est** **omnis** humus eius, **ita** ut **ultrā** nōn **sērātur**, nec virēns quippiam germinet in exemplum subversiōnis Sodomae et Gomorrae, Adamae et Seboim, quās subvertit Dominus in **īrā** et furōre suō.

23 Et **dīcent** omnēs gentēs: “Quārē sīc fēcit Dominus terrae huic? Quae **est** haec **īra** furōris **immēnsa**?”.

24 Et respondēbunt: “Quia dērelīquērunt **pactum** Dominī, Deī patrum suōrum, quod pepigit cum eīs, quandō ēdūxit eōs dē **terrā** Aegyptī,

25 et serviērunt dīīs aliēnīs et adōrāvērunt eōs, quōs nesciēbant et quibus nōn fuerant attribūtī;

26 idcircō īrātus **est** **furor** Dominī contrā terram istam, ut indūceret super eam omnia **maledicta**, quae in **hōc** volūmine **scrīpta** sunt,

27 et ēiēcit eōs dē **terrā** eōrum in **īrā** et furōre et indignātiōne **maxima** prōiēcitque in terram aliēnam, sīcut hodiē comprobātur”.

28 **Absconditā** Dominō Deō nostrō, **manifēsta** autem nōbīs et fīliīs nostrīs usque in sempiternum, ut faciāmus **ūniversa** verba **lēgis** huius.

## 30

1 Cum ergō vēnerint super tē omnēs sermōnēs istī, benedictiō et maledictiō, quās prōposuī in cōnspectū tuō, et **ductus** paenitūdine **cordis** tuī in ūniversīs gentibus, in quās disperserit tē Dominus Deus tuus,

2 et reversus **fuerīs** ad eum et **oboedierīs** eius imperiīs secundum omnia, quae ego hodiē praecipiō tibi, cum fīliīs tuīs in **tōtō** **corde** tuō et in **tōtā** **animā** **tua**,

3 redūcet Dominus Deus tuus captīvitātem tuam ac miserēbitur tuī et rūrsum congregābit tē dē cūnctīs **populīs**, in quōs tē ante dispersit.

4 Sī ad cardinēs caelī **fuerīs** dissipātus, inde tē retrahet Dominus Deus tuus et assūmet

5 atque intrōdūcet in terram, quam possēdērunt patrēs tuī, et obtinēbis eam; et fēlīciōrem et maiōris numerī **esse** tē faciet quam fuērunt patrēs tuī.

6 Circumcīdet Dominus Deus tuus cor tuum et cor sēminis tuī, ut dīligās Dominum Deum tuum in **tōtō** **corde** tuō et in **tōtā** **animā** **tua**, ut possīs **vīvere**.

7 Omnēs autem maledictiōnēs hās convertet super inimīcōs tuōs et eōs, quī ōdērunt tē et persequuntur.

8 Tū autem **reverterīs** et audiēs **vōcem** Dominī faciēsque **ūniversa** **mandāta**, quae ego praecipiō tibi hodiē;

9 et abundāre tē faciet Dominus Deus tuus in cūnctīs operibus manuum tuārum, in **subole** uterī tuī et in frūctū iūmentōrum tuōrum et in **ūbertāte** terrae tuae, in rērum omnium largitāte; revertētur enim Dominus, ut gaudeat super tē in omnibus bonīs, sīcut gāvīsus **est** in patribus tuīs.

10 Sī tamen **audierīs** **vōcem** Dominī Deī tuī et **cūstōdierīs** **mandāta** eius et **praecepta**, quae in hāc **lēge** **cōnscrīpta** sunt, et revertāris ad Dominum Deum tuum in **tōtō** **corde** tuō et in **tōtā** **animā** **tua**.

11 Mandātum **hoc**, quod ego praecipiō tibi hodiē, nōn suprā tē **est** neque procul positum

12 nec in caelō situm, ut possīs **dīcere**: “**Quis** nōbīs ad caelum valet **ascendere**, ut dēferat illud ad nōs, et audiāmus atque opere compleāmus?”.

13 Neque trāns mare positum, ut causēris et **dīcās**: “**Quis** nōbīs trānsfretāre poterit mare et illud ad nōs usque dēferre, ut possīmus audīre et facere quod praeceptum **est**?”.

14 Sed iuxtā tē **est** sermō valdē in ōre tuō et in **corde** tuō, ut faciās illum.

15 Cōnsīderā quod hodiē prōposuerim in cōnspectū tuō vītam et bonum, et ē contrāriō mortem et **mālum**.

16 Sī **oboedierīs** **mandātīs** Dominī Deī tuī, quae ego praecipiō tibi hodiē, ut dīligās Dominum Deum tuum et ambulēs in viīs eius et cūstōdiās **mandāta** illīus et **praecepta** atque iūdicia, vīvēs; ac multiplicābit tē benedīcetque tibi in **terrā**, ad quam ingrediēris **possidendam**.

17 Sīn autem āversum fuerit cor tuum, et audīre **nōluerīs** atque errōre **dēceptus** **adōrāverīs** deōs aliēnōs et **servierīs** eīs,

18 **praedicō** vōbīs hodiē quod pereātis et parvō tempore **morēminī** in **terrā**, ad quam, Iordāne trānsmissō, ingrediēris **possidendam**.

19 Testēs invocō hodiē contrā vōs caelum et terram quod prōposuerim vōbīs vītam et mortem, benedictiōnem et maledictiōnem. Ēlige ergō vītam, ut et tū vīvās et sēmen tuum

20 et dīligās Dominum Deum tuum atque oboediās vōcī eius et illī adhaereās — ipse **est** enim **vīta** **tua** et longitūdō diērum tuōrum — ut habitēs in **terrā**, prō **quā** iūrāvit Dominus patribus tuīs, Ābrahām[\*][abraham], Isaāc et Iācōb, ut daret eam illīs”.

## 31

1 Abiit itaque Moȳsēs[\*][moyses] et **locūtus** **est** omnia verba haec ad ūniversum Isrāēl

2 et dīxit ad eōs: ”Centum vīgintī annōrum sum hodiē, nōn possum **ultrā** ēgredī et ingredī, praesertim cum et Dominus dīxerit mihi: “Nōn trānsībis Iordānem istum”.

3 Dominus Deus tuus ipse trānsībit ante tē; ipse dēlēbit gentēs hās in cōnspectū tuō, et possidēbis eās, et **Ios**ue trānsībit ante tē, sīcut **locūtus** **est** Dominus.

4 Facietque Dominus eīs, sīcut fēcit Sehon et Og rēgibus Amorraēōrum et terrae eōrum dēlēvitque eōs.

5 Cum ergō et hōs trādiderit vōbīs, similiter faciētis eīs, sīcut praecēpī vōbīs.

6 Virīliter agite et cōnfortāminī; nōlīte timēre nec paveātis ā cōnspectū eōrum, quia Dominus Deus tuus ipse **est** ductor tuus et nōn dīmittet nec dērelinquet tē”.

7 Vocāvitque Moȳsēs[\*][moyses] **Ios**ue et dīxit **eī** **cōram** omnī Isrāēl: ”Cōnfortāre et **estō** rōbustus; tū enim intrōdūcēs **populum** istum in terram, quam datūrum sē patribus eōrum iūrāvit Dominus, et tū eam sorte dīvidēs eīs.

8 Et Dominus, quī ductor tuus **est**, ipse erit tēcum, nōn dīmittet nec dērelinquet tē; nōlī timēre nec paveās”.

9 Et scrīpsit Moȳsēs[\*][moyses] lēgem hanc et trādidit eam sacerdōtibus fīliīs **Levī**, quī portābant arcam **foederis** Dominī, et cūnctīs seniōribus Isrāēl;

10 praecēpitque eīs dīcēns: ”Post septem annōs, annō remissiōnis, in sollemnitāte Tabernāculōrum,

11 convenientibus cūnctīs ex Isrāēl, ut appāreant in cōnspectū Dominī Deī tuī in locō, quem ēlēgerit, **lēgēs** verba **lēgis** huius **cōram** omnī Isrāēl, audientibus eīs;

12 **congregā** **populum** tam virōs quam mulierēs, parvulōs et advenās, quī sunt intrā portās tuās, ut audientēs discant et timeant Dominum Deum vestrum et cūstōdiant impleantque omnēs sermōnēs **lēgis** huius;

13 fīliī **quoque** eōrum, quī nunc ignōrant, audiant et discant timēre Dominum Deum vestrum cūnctīs diēbus, quibus versāminī in **terrā**, ad quam vōs, Iordāne trānsmissō, pergitis obtinendam”.

14 Et ait Dominus ad Moȳsēn[\*][moyses]: ”Ecce prope sunt diēs **mortis** tuae; vocā **Ios**ue, et **statē** in tabernāculō **conventūs**, ut praecipiam **eī**”. Abiērunt ergō Moȳsēs[\*][moyses] et **Iōs**ue et stetērunt in tabernāculō **conventūs**;

15 appāruitque Dominus ibi in **columnā** **nūbis**, quae stetit in introitū tabernāculī.

16 Dīxitque Dominus ad Moȳsēn[\*][moyses]: ”Ecce tū dormiēs cum patribus tuīs, et **populus** iste cōnsurgēns fornicābitur post deōs aliēnōs terrae, ad quam ingrediētur; ibi dērelinquet mē et irritum faciet foedus, quod pepigī cum eō.

17 Et īrāscētur **furor** meus contrā eum in **diē** illō, et dērelinquam eōs et abscondam faciem meam ab eīs, et erit in dēvorātiōnem; invenient eum **mala** **multa** et afflīctiōnēs, **ita** ut **dīcat** in illō **diē**: “**Vērē**, quia nōn **est** Deus mēcum, invēnērunt mē haec **mala**”.

18 Ego autem abscondam et cēlābō faciem meam in **diē** illō, propter omnia **mala**, quae fēcit, quia secūtus **est** deōs aliēnōs.

19 Nunc itaque scrībite vōbīs canticum istud, et docē fīliōs Isrāēl, ut memoriter teneant et ōre dēcantent, ut sit mihi carmen istud prō testimōniō inter fīliōs Isrāēl.

20 Intrōdūcam enim eum in terram, prō **quā** iūrāvī patribus eius, **lacte** et melle mānantem. Cumque comēderit et saturātus crassusque fuerit, āvertētur ad deōs aliēnōs, et servient eīs dētrahentque mihi et irritum facient **pactum** meum.

21 Postquam invēnerint eum **mala** **multa** et afflīctiōnēs, respondēbit **eī** canticum istud prō testimōniō, quod **nūlla** dēlēbit oblīviō ex ōre sēminis **suī**; sciō enim cōgitātiōnēs eius, quae facit hodiē, antequam intrōdūcam eum in terram, quam **eī** pollicitus sum”.

22 Scrīpsit ergō Moȳsēs[\*][moyses] canticum istud in **diē** illō et docuit fīliōs Isrāēl.

23 Praecēpitque Dominus **Ios**ue fīliō Nun et ait: ”Cōnfortāre et **estō** rōbustus; tū enim intrōdūcēs fīliōs Isrāēl in terram, quam eīs pollicitus sum, et ego **erō** tēcum”.

24 Postquam ergō scrīpsit Moȳsēs[\*][moyses] verba **lēgis** huius in volūmine atque complēvit,

25 praecēpit **Lēvītīs**, quī portābant arcam **foederis** Dominī, dīcēns:

26 ”Tollite librum **lēgis** istum et pōnite eum in **latere** arcae **foederis** Dominī Deī vestrī, ut sit ibi contrā tē in testimōnium.

27 Ego enim sciō contentiōnem tuam et cervīcem tuam dūrissimam. Adhūc vīvente mē vōbīscum, semper **contentiōsē** ēgistis contrā Dominum; quantō **magis** cum mortuus fuerō?

28 **Congregātē** ad mē omnēs maiōrēs nātū per **tribūs** vestrās atque praefectōs vestrōs, et loquar audientibus eīs sermōnēs istōs et invocābō contrā eōs caelum et terram.

29 **Novī** enim quod post mortem meam **inīquē** agētis et dēclīnābitis dē **viā**, quam praecēpī vōbīs, et occurrent vōbīs **mala** in extrēmō tempore, quandō **fēcerītis** **mālum** in cōnspectū Dominī, ut **irrītētis** eum per **opera** manuum vestrārum”.

30 **Locūtus** **est** ergō Moȳsēs[\*][moyses], audiente ūniversō coetū Isrāēl, vēr

et **signāta** in thēsaurīs meīs?

35 **Mea** **est** ultiō, et ego retribuam in tempore,

in quō **lābētur** pēs eōrum!

Iuxtā **est** diēs perditiōnis,

et **adesse** festīnat sors eōrum.

36 Iūdicābit Dominus **populum** suum

et in servīs **suīs** miserēbitur;

vidēbit quod **īnfirmāta** sit **manus**,

et dēfēcerint clausī ac līberātī.

37 Et **dīcet**: “**Ubi** sunt dīī eōrum,

**petra**, in **quā** habēbant fīdūciam,

38 dē quōrum victimīs comedēbant adipēs

et bibēbant vīnum lībāminum?

Surgant et opitulentur vōbīs

et in necessitāte vōs prōtegant!

39 Vidēte nunc quod ego sim **sōlus**,

et nōn sit Deus praeter mē.

Ego **occīdam** et ego **vīvere** faciam;

percutiam et ego sānābō;

et nōn **est** quī dē manū **meā** possit **ēruere**.

40 **Levābō** ad caelum **manum** meam

et **dicam**: Vīvō ego in aeternum!

41 Sī acuerō ut fulgur gladium meum,

et arripuerit iūdicium **manus** **mea**,

reddam ultiōnem hostibus meīs

et hīs, quī ōdērunt mē, retribuam.

42 Inēbriābō sagittās meās sanguine,

et gladius meus dēvorābit carnēs:

dē cruōre occīsōrum et captīvōrum,

dē **capite** ducum inimīcī!”.

43 **Laudāte**, gentēs, **populum** eius,

quia sanguinem servōrum suōrum ulcīscētur

et vindictam retribuet in hostēs suōs

et propitius erit terrae **populī** **suī**”.

44 **Venit** ergō Moȳsēs[\*][moyses] et **locūtus** **est** omnia verba canticī huius in auribus **populī**, ipse et **Iōs**ue fīlius Nun;

45 complēvitque omnēs sermōnēs istōs loquēns ad ūniversum Isrāēl.

46 Et dīxit ad eōs: ”Pōnite **corda** **vestra** in omnia verba, quae ego testificor vōbīs hodiē, ut mandētis **ea** fīliīs vestrīs cūstōdīre et facere et implēre **ūniversa** verba **lēgis** huius;

47 quia verbum nōn incassum vōbīs, sed **est** **vīta** **vestra**: et in verbō **hoc** longō persevērābitis tempore in **terrā**, ad quam, Iordāne trānsmissō, ingrediminī **possidendam**”.

48 **Locūtus**que **est** Dominus ad Moȳsēn[\*][moyses] in **eādem** **diē** dīcēns:

49 ”Ascende in montem istum Abarim, in montem Nābō, quī **est** in **terrā** Moab contrā Ierichō, et vidē terram Chanaan, quam ego trādam fīliīs Isrāēl obtinendam.

50 Et **morere** in monte, quem cōnscendēns **iungeris** **populō** tuō, sīcut mortuus **est** Aarōn frāter tuus in monte Hor et **appositus** **populō** suō.

51 Quia praevāricātī **estis** contrā mē in **mediō** fīliōrum Isrāēl ad aquās Meribathcadēs dēsertī Sīn, quia nōn sānctificāstis mē inter fīliōs Isrāēl.

52 Ē contrā vidēbis terram et nōn ingrediēris in eam, quam ego dabō fīliīs Isrāēl”.

## 33

1 Haec **est** benedictiō, **quā** benedīxit Moȳsēs[\*][moyses] homō Deī fīliīs Isrāēl ante mortem suam.

2 Et ait:

”Dominus dē Sināī **venit**

et dē Seir **ortus** **est** eīs;

appāruit dē monte Pharān

et **venit** in Meribathcadēs

dē merīdiē eius in Asedoth.

3 **Vērē** dīligit **populōs**;

omnēs sānctī eius in manū illīus sunt;

et, quī appropinquant pedibus tuīs,

accipient dē **doctrīnā** **tuā**.

4 Lēgem praecēpit nōbīs Moȳsēs[\*][moyses],

hērēditātem multitūdinis Iācōb.

5 Et **factus** **est** apud dīlēctum rēx,

**congregātīs** prīncipibus **populī**

cum tribubus Isrāēl”.

6 ”Vīvat Ruben et nōn moriātur

et sit parvus in numerō”.

7 Haec **est** Iūdae benedictiō:

”Audī, Domine, **vōcem** Iūdae

et ad **populum** suum introdūc eum.

**Manus** eius pugnābunt prō eō,

et adiūtor illīus contrā adversāriōs eius **eris**”.

8 Dē **Levī** **quoque** ait:

”Tummim et Urim tuī

**virō** sānctō tuō,

quem probāstī in **Massā**

et cum quō lītigāstī ad aquās Meriba.

9 Quī dīxit dē patre suō et mātre **suā**:

“Nesciō vōs”;

et frātrēs suōs ignōrāvit

et fīliōs suōs nescīvit.

Quia cūstōdiērunt ēloquium tuum

et **pactum** tuum servāvērunt.

10 Docēbunt iūdicia **tua** Iācōb

et lēgem tuam Isrāēl;

pōnent thȳmiāma in nāribus tuīs

et holocaustum super altāre tuum.

11 Benedic, Domine, fortitūdinī eius

et **opera** manuum illīus suscipe.

Percute lumbōs inimīcōrum eius;

et, quī ōdērunt eum, nōn cōnsurgant”.

12 Dē Beniamin ait:

”Amantissimus Dominī

habitābit cōnfīdenter in eō;

Altissimus prōteget eum **tōtā** **diē**

et inter umerōs illīus requiēscet”.

13 Dē Ioseph **quoque** ait:

”**Benedictā** ā Dominō **terrā** eius:

dōnīs caelī, rōre

atque abyssō subiacente,

14 frūctibus **sōlis**

et dōnīs mēnsium,

15 prīmitiīs antīquōrum montium

et dōnīs collium aeternōrum,

16 frūgibus terrae et plēnitūdine eius.

Benedictiō illīus, quī appāruit in rubō,

veniat super caput Ioseph

et super verticem nazaraeī inter frātrēs suōs;

17 quasi prīmōgenitī taurī pulchritūdō eius,

cornua **ūnicornīs** cornua illīus,

in ipsīs ventilābit gentēs

usque ad terminōs terrae.

Hae sunt multitūdinēs Ephraim,

et hae **milia** Mānāsse”.

18 Dē **Zabulōn** ait:

”Laetāre, **Zabulōn**, in exitū tuō,

et Issachar, in tabernāculīs tuīs!

19 **Populōs** ad montem vocābunt,

ibi immolābunt victimās iūstitiae.

Quī inundātiōnem **maris**, quasi lac, sūgent

et thēsaurōs absconditōs arēnārum”.

20 Dē Gad ait:

”Benedictus, quī dīlātat Gad!

Quasi **leō** requiēscit

dīlaceratque brāchium et verticem.

21 Et vīdit prīmitiās sibi,

quia ibi pars **ducis** erat **reposita**;

quī fuit cum prīncipibus **populī**

et fēcit iūstitiam Dominī

et iūdicia **sua** cum Isrāēl”.

22 Dē **Dān** **quoque** ait:

”**Dān** catulus leōnis

prōsiliet largiter dē Basān[\*][basan]”.

23 Dē Nephthālī dīxit:

”Nephthalī satiābātur benēplacitō

et plēnus erit benedictiōne Dominī:

mare et merīdiem possidēbit”.

24 Dē Aser **quoque** ait:

”Benedictus prae fīliīs Aser!

Sit placēns frātribus **suīs**

et tingat in oleō pedem suum.

25 Ferrum et aes **serae** tuae,

sīcut diēs tuī rōbur tuum”.

26 ”Nōn **est** ut Deus Iesurun,

quī ascendit super caelōs ad auxilium tuum

et in **magnificentiā** **suā** super nūbēs.

27 Habitāculum Deus antīquus,

et subter brāchia **sempiterna**.

Ēiciet ā faciē **tuā** inimīcum

**dīcet**que: “**Conterēre**!”.

28 Habitābit Isrāēl cōnfīdenter,

et fōns Iācōb **sōlus**;

stillābunt in **terrā** frūmentī et vīnī,

caelīque rōrem.

29 Beātus tū, Isrāēl! **Quis** **similis** tuī,

**popule**, quī **salvāris** in Dominō?

Ipse **est** scūtum auxiliī tuī

et gladius glōriae tuae.

Blandientur tibi inimīcī tuī,

et tū eōrum altitūdinēs calcābis”.

## 34

1 Ascendit ergō Moȳsēs[\*][moyses] dē campestribus Moab super montem Nābō in verticem Phasgā contrā Ierichō; ostenditque **eī** Dominus omnem terram Galaad usque **Dān**

2 et ūniversum Nephthālī terramque Ephraim et Mānāsse et omnem terram Iūdae usque ad mare occidentāle

3 et Nageb et lātitūdinem campī Ierichō cīvitātis palmārum usque Segor.

4 Dīxitque Dominus ad eum: ”Haec **est** **terra**, prō **quā** iūrāvī Ābrahām[\*][abraham], Isaāc et Iācōb, dīcēns: Sēminī tuō dabō eam. Vīdistī eam oculīs tuīs et nōn trānsībis ad illam”.

5 Mortuusque **est** ibi Moȳsēs[\*][moyses] servus Dominī in **terrā** Moab, iubente Dominō.

6 Et sepelīvit eum in **valle** in **terrā** Moab contrā Bethphegor; et nōn cognōvit homō sepulcrum eius usque in praesentem diem.

7 Moȳsēs[\*][moyses] centum et vīgintī annōrum erat, quandō mortuus **est**; nōn cālīgāvit oculus eius, nec rōbur illīus dēfēcit.

8 Flēvēruntque eum fīliī Isrāēl in campestribus Moab trīgintā diēbus; et complētī sunt diēs **plānctūs** lūgentium Moȳsēn[\*][moyses].

9 **Ios**ue vērō fīlius Nun replētus **est** spīritū sapientiae, quia Moȳsēs[\*][moyses] posuit super eum **manūs** suās; et oboediērunt **eī** fīliī Isrāēl fēcēruntque, sīcut praecēpit Dominus Moȳsī.

10 Et nōn surrēxit **ultrā** **prophēta** in Isrāēl sīcut Moȳsēs[\*][moyses], quem nōsset Dominus faciē ad faciem,

11 in omnibus signīs atque portentīs, quae mīsit per eum, ut faceret in **terrā** Aegyptī pharaōnī et omnibus servīs eius ūniversaeque terrae illīus,

12 et in **cūnctā** manū **rōbustā** magnīsque mīrābilibus, quae fēcit Moȳsēs[\*][moyses] **cōram** ūniversō Isrāēl.

[abraham]: <Ambiguous Forms.md#abraham>
[basan]: <Ambiguous Forms.md#basan>
[moyses]: <Ambiguous Forms.md#moyses>
