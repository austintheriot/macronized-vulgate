# ĀCTŪS APOSTOLŌRUM

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24) [25](#25) [26](#26) [27](#27) [28](#28)

## 1

1 Prīmum quidem sermōnem fēcī dē omnibus, ō Theophile, quae coepit Iēsūs facere et docēre,

2 usque in diem, quā, cum praecēpisset apostolīs per Spīritum Sānctum, quōs ēlēgit, assūmptus est;

3 quibus et praebuit sēipsum vīvum post passiōnem suam in multīs argūmentīs, per diēs quadrāgintā appārēns eīs et loquēns ea, quae sunt dē rēgnō Deī.

4 Et convēscēns praecēpit eīs ab Hierosolymīs nē discēderent, sed exspectārent prōmissiōnem Patris: “Quam audīstis ā mē,

5 quia Iōannēs quidem baptīzāvit aquā, vōs autem baptīzābiminī in Spīritū Sānctō nōn post multōs hōs diēs”.

6 Igitur quī convēnerant, interrogābant eum dīcentēs: “Domine, sī in tempore hōc restituēs rēgnum Isrāēlī?”.

7 Dīxit autem eīs: “Nōn est vestrum nōsse tempora vel mōmenta, quae Pater posuit in suā potestāte,

8 sed accipiētis virtūtem, superveniente Sānctō Spīritū in vōs, et eritis mihi testēs et in Ierūsalēm et in omnī Iūdaeā et Samarīā et usque ad ultimum terrae”.

9 Et cum haec dīxisset, videntibus illīs, ēlevātus est, et nūbēs suscēpit eum ab oculīs eōrum.

10 Cumque intuērentur in caelum, eunte illō, ecce duo virī astitērunt iuxtā illōs in vestibus albīs,

11 quī et dīxērunt: “Virī Galilaeī[*][galilaea], quid stātis aspicientēs in caelum? Hic Iēsūs, quī assūmptus est ā vōbīs in caelum, sīc veniet quemadmodum vīdistis eum euntem in caelum”.

12 Tunc reversī sunt in Ierūsalēm ā monte, quī vocātur Olīvētī, quī est iuxtā Ierūsalem sabbatī habēns iter.

13 Et cum introīssent, in cēnāculum ascendērunt, ubi manēbant et Petrus et Iōannēs et Iācōbus[*][jacob] et Andrēās[*][andreas], Philippus et Thōmās, Bartholomaeus et Matthaeus, Iācōbus[*][jacob] Alphaeī et Simōn Zēlōtēs et Iūdās Iācōbī[*][jacob].

14 Hī omnēs erant persevērantēs ūnanimiter in ōrātiōne cum mulieribus et Marīā mātre Iēsū et frātribus eius.

15 Et in diēbus illīs exsurgēns Petrus in mediō frātrum dīxit — erat autem turba hominum simul fere[*][fere] centum vīgintī C:

16 “Virī frātrēs, oportēbat implērī Scrīptūram, quam praedīxit Spīritus Sānctus per ōs Dāvīd dē Iūdā, quī fuit dux eōrum, quī comprehendērunt Iēsum,

17 quia connumerātus erat in nōbīs et sortītus est sortem ministeriī huius.

18 Hic quidem possēdit agrum dē mercēde inīquitātis; et prōnus factus crepuit medius, et diffūsa sunt omnia vīscera eius.

19 Et nōtum factum est omnibus habitantibus Ierūsalēm, ita ut appellārētur ager ille linguā eōrum Aceldamach, hoc est ager Sanguinis.

20 Scrīptum est enim in librō Psalmōrum:

“Fīat commorātiō eius dēserta,

et nōn sit quī inhabitet in eā”

et: “Epīscopātum eius accipiat alius”.

21 Oportet ergō ex hīs virīs, quī nōbīscum congregātī erant in omnī tempore, quō intrāvit et exīvit inter nōs Dominus Iēsūs,

22 incipiēns ā baptismate Iōannis usque in diem, quā assūmptus est ā nōbīs, testem resurrēctiōnis eius nōbīscum fierī ūnum ex istīs”.

23 Et statuērunt duōs, Iōsēph, quī vocābātur Barsabbās, quī cognōminātus est Iūstus, et Matthīam[*][matthias].

24 Et ōrantēs dīxērunt: “Tū, Domine, quī corda nōstī omnium, ostende quem ēlēgerīs ex hīs duōbus ūnum

25 accipere locum ministeriī huius et apostolātūs, dē quō praevāricātus est Iūdās, ut abīret in locum suum”.

26 Et dedērunt sortēs eīs, et cecidit sors super Matthīam[*][matthias], et annumerātus est cum ūndecim apostolīs.

## 2

1 Et cum complērētur diēs Pentēcostēs, erant omnēs pariter in eōdem locō.

2 Et **factus** **est** **repente** dē caelō **sonūs** tamquam **advenientīs** **spīritūs** **vehementīs** et replēvit **tōtam** domum, ubi erant sedentēs.

3 Et appāruērunt illīs dispertītae linguae tamquam **ignis**, sēditque suprā singulōs eōrum;

4 et replētī sunt omnēs Spīritū Sānctō et coepērunt loquī aliīs linguīs, prout **Spīritus** dabat ēloquī illīs.

5 Erant autem in Ierūsalēm habitantēs Iūdaeī, **virī** religiōsī ex omnī nātiōne, quae sub caelō **est**;

6 **facta** autem hāc vōce, **convenit** multitūdō et **cōnfūsa** **est**, quoniam audiēbat ūnusquisque **linguā** **suā** illōs loquentēs.

7 Stupēbant autem et mīrābantur dīcentēs: “**Nōnne** ecce omnēs istī, quī loquuntur, Galilaeī[*][galilaea] sunt?

8 Et quōmodo nōs audīmus ūnusquisque **propriā** **linguā** **nostrā**, in **quā** **nātī** sumus?

9 Parthī et Mēdī et Elamitae et quī habitant Mesopotamiam, Iūdaeam **quoque** et Cappadociam, Pontum et Asiam,

10 Phrygiam **quoque** et Pamphȳliam, Aegyptum et partēs **Libyae**, quae **est** circā Cȳrēnēm, et advenae Rōmānī,

11 Iūdaeī **quoque** et prosēlytī, Crētēs et Ārabēs, audīmus loquentēs eōs nostrīs linguīs magnālia Deī”.

12 Stupēbant autem omnēs et haesitābant ad invicem dīcentēs: “Quidnam **hoc** vult **esse**?”;

13 aliī autem irrīdentēs dīcēbant: “Mustō plēnī sunt istī”.

14 Stāns autem Petrus cum Ūndecim **levāvit** **vōcem** suam et **locūtus** **est** eīs: “**Virī** Iūdaeī et quī **habitātis** Ierūsalēm ūniversī, **hoc** vōbīs nōtum sit, et auribus percipite verba **mea**.

15 Nōn enim, sīcut vōs **aestimātis**, hī ēbriī sunt, **est** enim **hōra** diēī **tertia**;

16 sed **hoc** **est**, quod dictum **est** per prophētam Ioel:

17 “Et erit: in novissimīs diēbus, dīcit Deus,

effundam dē Spīritū meō super omnem carnem,

et prophetābunt fīliī vestrī et fīliae vestrae,

et iuvenēs vestrī vīsiōnēs vidēbunt,

et seniōrēs vestrī **somnia** somniābunt;

18 et quidem super servōs meōs et super ancillās meās

in diēbus illīs effundam dē Spīritū meō,

et prophetābunt.

19 Et dabō prōdigia in caelō sūrsum et **signa** in **terrā** deorsum,

sanguinem et ignem et vapōrem fūmī;

20 sōl convertētur in tenebrās,

et **lūna** in sanguinem,

antequam veniat diēs Dominī

magnus et manifēstus.

21 Et erit:

**omnis** quīcumque invocāverit **nōmen** Dominī, salvus erit”.

22 **Virī** Isrāēlītae, **audītē** verba haec: Iēsum Nazarēnum, **virum** approbātum ā Deō apud vōs virtūtibus et prōdigiīs et signīs, quae fēcit per illum Deus in **mediō** vestrī, sīcut ipsī **scītis**,

23 hunc dēfīnītō cōnsiliō et **praescientiā** Deī trāditum per **manum** inīquōrum affīgentēs interēmistis,

24 quem Deus suscitāvit, solūtīs dolōribus **mortis**, iuxtā quod impossibile erat **tenērī** illum ab **eā**.

25 Dāvīd enim dīcit circā eum:

“Prōvidēbam Dominum **cōram** mē semper, quoniam ā dextrīs meīs **est**, nē commovear.

26 Propter **hoc** laetātum **est** cor meum,

et exsultāvit **lingua** **mea**;

īnsuper et **carō** **mea** requiēscet in spē.

27 Quoniam nōn dērelinquēs animam meam in īnfernō

neque dabis Sānctum tuum **vidēre** corruptiōnem.

28 **Nōtās** fēcistī mihi viās vītae,

replēbis mē iūcunditāte cum faciē **tuā**”.

29 **Virī** frātrēs, liceat aūdenter **dīcere** ad vōs dē **patriarchā** Dāvīd, quoniam et **dēfūnctus** **est** et sepultus **est**, et sepulcrum eius **est** apud nōs usque in hodiernum diem;

30 **prophēta** igitur cum **esset** et scīret quia iūre iūrandō iūrāsset illī Deus dē frūctū lumbī eius **sēdēre** super sēdem eius,

31 prōvidēns **locūtus** **est** dē resurrēctiōne Chrīstī, quia neque dērelictus **est** in īnfernō, neque **carō** eius vīdit corruptiōnem.

32 Hunc Iēsum resuscitāvit Deus, cuius omnēs nōs testēs sumus.

33 **Dextera** igitur Deī exaltātus, et prōmissiōne **Spīritus** Sānctī **acceptā** ā Patre, effūdit hunc, quem vōs vidētis et **audītis**.

34 Nōn enim Dāvīd ascendit in caelōs; dīcit autem ipse:

“Dīxit Dominus Dominō meō: **Sēde** ā dextrīs meīs,

35 dōnec pōnam inimīcōs tuōs scabellum pedum tuōrum”.

36 **Certissimē** ergō sciat **omnis** **domus** Isrāēl quia et Dominum eum et Chrīstum Deus fēcit, hunc Iēsum, quem vōs crucifīxistis”.

37 Hīs **audītis**, compūnctī sunt **cordē** et dīxērunt ad Petrum et reliquōs apostolōs: “Quid faciēmus, **virī** frātrēs?”.

38 Petrus vērō ad illōs: “Paenitentiam, inquit, agite, et baptīzētur ūnusquisque vestrum in nōmine **Iēsu** Chrīstī in remissiōnem peccātōrum vestrōrum, et accipiētis dōnum Sānctī **Spīritus**;

39 vōbīs enim **est** reprōmissiō et fīliīs vestrīs et omnibus, quī **longē** sunt, quōscumque advocāverit Dominus Deus noster”.

40 **Aliīs** etiam verbīs plūribus testificātus **est** et exhortābātur eōs dīcēns: “Salvāminī ā generātiōne **ista** **prāva**”.

41 Quī ergō, receptō sermōne eius, baptīzātī sunt; et appositae sunt in il lā **diē** animae circiter tria **mīlia**.

42 Erant autem persevērantēs in **doctrīnā** apostolōrum et commūnicātiōne, in frāctiōne **pānis** et ōrātiōnibus.

43 Fīēbat autem omnī animae timor; **multa** **quoque** prōdigia et **signa** per apostolōs fīēbant.

44 Omnēs autem, quī crēdiderant, erant pariter et habēbant omnia commūnia;

45 et possessiōnēs et substantiās vēndēbant et dīvidēbant illās omnibus, prout cuique opus erat;

46 cotīdiē **quoque** perdūrantēs ūnanimiter in templō et frangentēs circā domōs pānem, sūmēbant cibum cum exsultātiōne et simplicitāte **cordis**,

47 collaudantēs Deum et habentēs grātiam ad omnem plēbem. Dominus autem augēbat, quī salvī fierent cotīdiē in idipsum.

## 3

1 Petrus autem et Iōannēs ascen dēbant in templum ad hōram ōrātiōnis nōnam.

2 Et quīdam vir, quī erat claudus ex uterō mātris suae, baiulābātur; quem pōnēbant cotīdiē ad portam templī, quae dīcitur **Speciōsa**, ut peteret eleēmosynam ab introeuntibus in templum;

3 **is** cum vīdisset Petrum et Iōannem incipientēs introīre in templum, rogābat, ut eleēmosynam acciperet.

4 Intuēns autem in eum Petrus cum Iōanne dīxit: “Respice in nōs”.

5 At ille intendēbat in eōs, spērāns sē aliquid acceptūrum ab eīs.

6 Petrus autem dīxit: “Argentum et aurum nōn **est** mihi; quod autem habeō, **hoc** tibi dō: In nōmine **Iēsu** Chrīstī Nazarēnī surge et ambulā!”.

7 Et **apprehēnsa** **eī** manū **dexterā**, **allevāvit** eum; et prōtinus cōnsolidātae sunt basēs eius et tālī,

8 et exsiliēns stetit et ambulābat; et intrāvit cum illīs in templum, ambulāns et exsiliēns et laudāns Deum.

9 Et vīdit **omnis** **populus** eum ambulantem et laudantem Deum;

10 cognōscēbant autem illum quoniam ipse erat, quī ad eleēmosynam sedēbat ad Speciōsam portam templī, et implētī sunt stupōre et exstāsī in eō, quod contigerat illī.

11 Cum tenēret autem Petrum et Iōannem, concurrit **omnis** **populus** ad eōs ad porticum, quī appellātur Salomōnis, stupentēs.

12 Vidēns autem Petrus respondit ad **populum**: “**Virī** Isrāēlītae, quid mīrāminī in **hōc** aut nōs quid intuēminī, quasi **nostrā** virtūte aut pietāte **fēcerīmus** hunc ambulāre?

13 Deus Abraham et Deus Isaac et Deus Iācōb[*][jacob], Deus patrum nostrōrum, glōrificāvit puerum suum Iēsum, quem vōs quidem trādidistis et negāstis ante faciem Pīlātī, iūdicante illō dīmittī;

14 vōs autem Sānctum et Iūstum negāstis et petīstis **virum** homicīdam dōnārī vōbīs,

15 ducem vērō vītae interfēcistis, quem Deus suscitāvit ā mortuīs, cuius nōs testēs sumus.

16 Et in **fide** nōminis eius hunc, quem vidētis et nōstis, cōnfirmāvit **nōmen** eius; et **fidēs**, quae per eum **est**, **dēdit** huic integritātem istam in cōnspectū omnium vestrum.

17 Et nunc, frātrēs, sciō quia per ignōrantiam fēcistis, sīcut et prīncipēs vestrī; 18 Deus autem, quae praenūntiāvit per **os** omnium Prophētārum patī Chrīstum suum, implēvit sīc.

19 Paenitēminī igitur et convertiminī, ut dēleantur **vestra** **peccāta**,

20 ut veniant tempora refrīgeriī ā cōnspectū Dominī, et mittat eum, quī praedēstinātus **est** vōbīs Chrīstus, Iēsum,

21 quem oportet caelum quidem suscipere usque in tempora restitūtiōnis omnium, quae **locūtus** **est** Deus per **os** sānctōrum ā saeculō suōrum prophētārum.

22 Moysēs quidem dīxit: “Prophētam vōbīs suscitābit Dominus Deus vester dē frātribus vestrīs tamquam mē; ipsum audiētis iuxtā omnia, quaecumque **locūtus** fuerit vōbīs.

23 Erit autem: **omnis** **anima**, quae nōn audierit prophētam illum, exterminābitur dē plēbe”.

24 Et omnēs prophētae ā Samuel et deinceps quotquot locūtī sunt, etiam annūntiāvērunt diēs istōs.

25 Vōs **estis** fīliī prophētārum et testāmentī, quod disposuit Deus ad patrēs vestrōs dīcēns ad Abraham: “Et in sēmine tuō benedīcentur omnēs familiae terrae”.

26 Vōbīs prīmum Deus suscitāns Puerum suum, mīsit eum benedīcentem vōbīs in āvertendō ūnumquemque ā nēquitiīs vestrīs”.

## 4

1 Loquentibus autem illīs ad **populum**, supervēnērunt eīs sa cerdōtēs et **magistrātūs** templī et saddūcaeī,

2 dolentēs quod docērent **populum** et annūntiārent in **Iēsu** resurrēctiōnem ex mortuīs;

3 et iniēcērunt in eōs **manūs** et posuērunt in cūstōdiam in crāstinum; erat enim iam **vespera**.

4 Multī autem eōrum, quī audierant verbum, crēdidērunt; et **factus** **est** numerus **virōrum** quīnque **mīlia**.

5 Factum **est** autem in crāstinum, ut congregārentur prīncipēs eōrum et seniōrēs et scrībae in Ierūsalēm,

6 et Annās prīnceps sacerdōtum et Caiphās et Iōannēs et Alexander et quotquot erant dē genere sacerdōtālī,

7 et statuentēs eōs in **mediō** interrogābant: “In **quā** virtūte aut in quō nōmine fēcistis **hoc** vōs?”.

8 Tunc Petrus replētus Spīritū Sānctō dīxit ad eōs: “Prīncipēs **populī** et seniōrēs,

9 sī nōs hodiē dīiūdicāmur in benefactō hominis īnfirmī, in quō iste salvus **factus** **est**,

10 nōtum sit omnibus vōbīs et omnī plēbī Isrāēl quia in nōmine **Iēsu** Chrīstī Nazarēnī, quem vōs crucifīxistis, quem Deus suscitāvit ā mortuīs, in **hōc** iste astat **cōram** vōbīs sānus.

11 **Hic** **est**

**lapis**, quī reprobātus **est** ā vōbīs aedificātōribus,

quī **factus** **est** in caput angulī.

12 Et nōn **est** in aliō aliquō salūs, nec enim **nōmen** aliud **est** sub caelō datum in hominibus, in quō oportet nōs salvōs fierī”.

13 Videntēs autem Petrī fīdūciam et **Iōannīs**, et compertō quod hominēs **essent** **sine** litterīs et idiōtae, admīrābantur et cognōscēbant eōs quoniam cum **Iēsu** fuerant;

14 hominem **quoque** videntēs stantem cum eīs, quī cūrātus fuerat, nihil poterant **contrādīcere**.

15 Iubentēs autem eōs forās extrā concilium **sēcēdere**, cōnferēbant ad invicem

16 dīcentēs: “Quid faciēmus hominibus istīs? Quoniam quidem nōtum signum factum **est** per eōs omnibus habitantibus in Ierūsalēm manifēstum, et nōn possumus negāre;

17 sed nē amplius dīvulgētur in **populum**, comminēmur eīs, nē **ultrā** loquantur in nōmine **hoc** ūllī hominum”.

18 Et vocantēs eōs dēnūntiāvērunt, nē omnīnō loquerentur neque docērent in nōmine **Iēsu**.

19 Petrus vērō et Iōannēs respondentēs dīxērunt ad eōs: “Sī iūstum **est** in cōnspectū Deī vōs potius audīre quam Deum, **iūdicātē**;

20 nōn enim possumus nōs, quae vīdimus et audīvimus, nōn loquī”.

21 At illī **ultrā** comminantēs dīmīsērunt eōs, nēquāquam invenientēs, quōmodo pūnīrent eōs, propter **populum**, quia omnēs glōrificābant Deum in eō, quod **acciderat**;

22 annōrum enim erat amplius quadrāgintā homō, in quō factum erat signum istud sānitātis.

23 Dīmissī autem vēnērunt ad suōs et annūntiāvērunt **quanta** ad eōs prīncipēs sacerdōtum et seniōrēs dīxissent.

24 Quī cum audīssent, ūnanimiter **levāvērunt** **vōcem** ad Deum et dīxērunt: “Domine, tū, quī fēcistī caelum et terram et mare et omnia, quae in eīs sunt,

25 quī Spīritū Sānctō per **os** patris nostrī Dāvīd puerī tuī dīxistī:

“Quārē fremuērunt gentēs,

et **populī** meditātī sunt inānia?

26 Astitērunt **rēgēs** terrae,

et prīncipēs convēnērunt in ūnum

adversus Dominum et adversus Chrīstum eius”.

27 Convēnērunt enim **vērē** in cīvitāte **ista** adversus sānctum puerum tuum Iēsum, quem ūnxistī, Hērōdēs et Pontius Pīlātus cum gentibus et **populīs** Isrāēl

28 facere, quaecumque **manus** **tua** et cōnsilium praedēstināvit fierī.

29 Et nunc, Domine, respice in minās eōrum et dā servīs tuīs cum omnī **fīdūciā** loquī verbum tuum, 30 in eō quod **manum** tuam extendās ad sānitātem et **signa** et prōdigia **facienda** per **nōmen** sānctī puerī tuī **Iēsu**”.

31 Et cum ōrāssent, **mōtus** **est** locus, in quō erant congregātī, et replētī sunt omnēs Sānctō Spīritū et loquēbantur verbum Deī cum **fīdūciā**.

32 Multitūdinis autem crēdentium erat cor et **anima** **ūna**, nec quisquam eōrum, quae **possidēbant**, aliquid suum **esse** dīcēbat, sed erant illīs omnia commūnia.

33 Et virtūte **magnā** reddēbant apostolī testimōnium resurrēctiōnis Dominī **Iēsu**, et **grātia** **magna** erat super omnibus illīs.

34 Neque enim quisquam egēns erat inter illōs; quotquot enim possessōrēs agrōrum aut domōrum erant, vēndentēs afferēbant **pretia** eōrum, quae vēndēbant,

35 et pōnēbant ante **pedēs** apostolōrum; dīvidēbātur autem singulīs, prout cuique opus erat.

36 Iōsēph autem, quī cognōminātus **est** Barnabās ab apostolīs — quod **est** interpretātum fīlius Cōnsōlātiōnis — Lēvītēs, Cyprius genere,

37 cum habēret agrum, vēndidit et attulit pecūniam et posuit ante **pedēs** apostolōrum.

## 5

1 Vir autem quīdam nōmine Ananiās cum Sapphirā uxōre **suā** vēndidit agrum

2 et subtrāxit dē pretiō, **cōnsciā** **quoque** uxōre, et afferēns partem quandam ad **pedēs** apostolōrum posuit.

3 Dīxit autem Petrus: “Anānia, cūr implēvit Satanās cor tuum mentīrī tē Spīrituī Sānctō et **subtrahere** dē pretiō agrī?

4 **Nōnne** manēns tibi manēbat et vēnumdatum in **tuā** erat potestāte? Quārē posuistī in **corde** tuō hanc rem? Nōn **es** mentītus hominibus sed Deō!”.

5 Audiēns autem Ananīās haec verba **cecidit** et exspīrāvit; et **factus** **est** timor magnus in omnēs audientēs.

6 Surgentēs autem iuvenēs involvērunt eum et efferentēs sepeliērunt.

7 Factum **est** autem quasi hōrārum trium spatium, et uxor ipsīus nesciēns, quod factum fuerat, introīvit.

8 Respondit autem **eī** Petrus: “Dīc mihi, sī tantī agrum vēndidistis?”. At **illa** dīxit: “Etiam, tantī”.

9 Petrus autem ad eam: “Quid **est** quod **convenit** vōbīs tentāre Spīritum Dominī? Ecce **pedēs** eōrum, quī sepeliērunt **virum** tuum, ad ōstium, et efferent tē”.

10 Cōnfestim **cecidit** ante **pedēs** eius et exspīrāvit; intrantēs autem iuvenēs invēnērunt illam mortuam et efferentēs sepeliērunt ad **virum** suum.

11 Et **factus** **est** timor magnus super ūniversam ecclēsiam et in omnēs, quī audiērunt haec.

12 Per **manūs** autem apostolōrum fīēbant **signa** et prōdigia **multa** in plēbe; et erant ūnanimiter omnēs in porticū Salomōnis.

13 Cēterōrum autem nēmō audēbat **coniungere** sē illīs, sed magnificābat eōs **populus**;

14 **magis** autem addēbantur crēdentēs Dominō multitūdinēs **virōrum** ac mulierum,

15 **ita** ut et in **platēās** efferrent īnfirmōs et pōnerent in lectulīs et grabātīs, ut, veniente Petrō, saltem **umbra** illīus obumbrāret quemquam eōrum.

16 Concurrēbat autem et multitūdō vīcīnārum cīvitātum Ierūsalēm, afferentēs aegrōs et vexātōs ab spīritibus immundīs, quī cūrābantur omnēs.

17 Exsurgēns autem prīnceps sacerdōtum et omnēs, quī cum illō erant, quae **est** **haeresis** saddūcaeōrum, replētī sunt zēlō

18 et iniēcērunt **manūs** in apostolōs et posuērunt illōs in **cūstōdiā** **pūblicā**.

19 Angelus autem Dominī per noctem aperuit iānuās carceris et ēdūcēns eōs dīxit:

20 “**Īte** et stantēs loquiminī in templō plēbī omnia verba vītae huius”.

21 Quī cum audīssent, intrāvērunt dīlūculō in templum et docēbant.

Adveniēns autem prīnceps sacerdōtum et, quī cum eō erant, convocāvērunt concilium et omnēs seniōrēs fīliōrum Isrāēl et mīsērunt in carcerem, ut addūcerentur illī.

22 Cum vēnissent autem ministrī, nōn invēnērunt illōs in carcere; reversī autem nūntiāvērunt

23 dīcentēs: “Carcerem **invenīmus** clausum cum omnī **dīligentiā** et cūstōdēs stantēs ad iānuās; aperientēs autem intus nēminem **invenīmus**!”.

24 Ut audiērunt autem hōs sermōnēs, **magistrātūs** templī et prīncipēs sacerdōtum ambigēbant dē illīs quidnam fieret illud.

25 Adveniēns autem quīdam nūntiāvit eīs: “Ecce **virī**, quōs posuistis in carcere, sunt in templō stantēs et docentēs **populum**”.

26 Tunc abiēns **magistrātūs** cum ministrīs addūcēbat illōs, nōn per vim; timēbant enim **populum**, nē lapidārentur.

27 Et cum addūxissent illōs, statuērunt in conciliō. Et interrogāvit eōs prīnceps sacerdōtum

28 dīcēns: “**Nōnne** praecipiendō praecēpimus vōbīs, nē docērētis in nōmine istō? Et ecce replēvistis Ierūsalēm **doctrīnā** **vestrā** et vultis **indūcere** super nōs sanguinem hominis istīus”.

29 Respondēns autem Petrus et apostolī dīxērunt: “Oboedīre oportet Deō **magis** quam hominibus.

30 Deus patrum nostrōrum suscitāvit Iēsum, quem vōs interēmistis suspendentēs in lignō;

31 hunc Deus Ducem et Salvātōrem exaltāvit **dexterā** **suā** ad dandam paenitentiam Isrāēl et remissiōnem peccātōrum.

32 Et nōs sumus testēs hōrum verbōrum, et **Spīritus** Sānctus, quem **dedit** Deus oboedientibus sibi”.

33 Haec cum audīssent, dissecābantur et volēbant interficere illōs.

34 Surgēns autem quīdam in conciliō pharisaeus nōmine Gamaliel, **lēgis** doctor **honōrābilis** ūniversae plēbī, iussit forās ad breve hominēs fierī

35 dīxitque ad illōs: “**Virī** Isrāēlītae, attendite vōbīs super hominibus istīs quid āctūrī **sītis**.

36 Ante hōs enim diēs exstitit Theudās dīcēns **esse** sē aliquem, cui cōnsēnsit **virōrum** numerus circiter quadringentōrum; quī occīsus **est**, et omnēs, quīcumque crēdēbant **eī**, dissipātī sunt et redāctī sunt ad nihilum.

37 Post hunc exstitit Iūdās Galilaeus[*][galilaea] in diēbus **cēnsūs** et āvertit **populum** post sē; et ipse periit, et omnēs, quotquot cōnsentiēbant **eī**, dispersī sunt.

38 Et nunc **dīcō** vōbīs: Discēdite ab hominibus istīs et sinite illōs. Quoniam sī **est** ex hominibus cōnsilium **hoc** aut opus **hoc**, dissolvētur;

39 sī vērō ex Deō **est**, nōn poteritis **dissolvere** eōs, nē forte et adversus Deum pugnantēs inveniāminī!”.

Cōnsēnsērunt autem illī

40 et convocantēs apostolōs, caesīs dēnūntiāvērunt, nē loquerentur in nōmine **Iēsu**, et dīmīsērunt eōs.

41 Et illī quidem ībant gaudentēs ā cōnspectū conciliī, quoniam dignī habitī sunt prō nōmine contumēliam patī;

42 et omnī **diē** in templō et circā domōs nōn cessābant docentēs et ēvangelīzantēs Chrīstum, Iēsum.

## 6

1 In diēbus autem illīs, crēscente numerō discipulōrum, **factus** **est** murmur Graecōrum adversus Hebraeōs, eō quod neglegerentur in ministeriō cotīdiānō viduae eōrum.

2 Convocantēs autem Duodecim multitūdinem discipulōrum, dīxērunt: “Nōn **est** aequum nōs dērelinquentēs verbum Deī ministrāre **mēnsīs**;

3 **cōnsīderāte** vērō, frātrēs, virōs ex vōbīs bonī testimōniī septem plēnōs Spīritū et **sapientiā**, quōs cōnstituēmus super **hōc** opus;

4 nōs vērō ōrātiōnī et ministeriō verbī īnstantēs erimus”.

5 Et placuit sermō **cōram** omnī multitūdine; et ēlēgērunt Stephanum, **virum** plēnum **fide** et Spīritū Sānctō, et Philippum et Prochōrum et Nīcānorem et Tīmōnem et Parmenam et Nīcolāum prosēlytum Antiochēnum,

6 quōs statuērunt ante cōnspectum apostolōrum, et ōrantēs imposuērunt eīs **manūs**.

7 Et verbum Deī crēscēbat, et multiplicābātur numerus discipulōrum in Ierūsalēm valdē; **multa** etiam **turbā** sacerdōtum oboediēbat fideī.

8 Stephanus autem plēnus **grātia** et virtūte faciēbat prōdigia et **signa** **magna** in **populō**.

9 Surrēxērunt autem quīdam dē **synagōgā**, quae appellātur Lībertīnōrum et Cȳrēnēnsium et Alexandrīnōrum et eōrum, quī erant ā **Ciliciā** et **Asiā**, disputantēs cum Stephanō;

10 et nōn poterant **resistere** sapientiae et Spīrituī, quō loquēbātur.

11 Tunc submīsērunt virōs, quī dīcerent: “Audīvimus eum dīcentem verba **blasphēma** in Moysēn et Deum”;

12 et commōvērunt plēbem et seniōrēs et scrībās, et concurrentēs rapuērunt eum et addūxērunt in concilium

13 et statuērunt testēs falsōs dīcentēs: “Homō iste nōn cessat loquī verba adversus locum sānctum et Lēgem;

14 audīvimus enim eum dīcentem quoniam Iēsūs Nazarēnus **hic** dēstruet locum istum et mūtābit cōnsuētūdinēs, quās trādidit nōbīs Moysēs”.

15 Et intuentēs eum omnēs, quī sedēbant in conciliō, vīdērunt faciem eius tamquam faciem angelī.

## 7

1 Dīxit autem prīnceps sacerdō tum: “Sī haec **ita** sē habent?”.

2 Quī ait: “**Virī** frātrēs et patrēs, **audīte**. Deus glōriae appāruit patrī nostrō Abraham, cum **esset** in **Mesopotamiā**, priusquam **morārētur** in Charrān,

3 et dīxit ad illum: “Exī dē **terrā** **tuā** et dē cognātiōne **tuā** et **vēnī** in terram, quam tibi mōnstrāverō”.

4 Tunc **ēgressus** dē **terrā** Chaldaeōrum habitāvit in Charrān. Et inde, postquam mortuus **est** pater eius, trānstulit illum in terram istam, in **quā** nunc vōs **habitātis**;

5 et nōn **dēdit** illī hērēditātem in **eā** nec passum **pedis** et reprōmīsit dare illī eam in possessiōnem et sēminī eius post ipsum, cum nōn habēret fīlium.

6 **Locūtus** **est** autem sīc Deus: “Erit sēmen eius **accola** in **terrā** **aliēnā**, et servitūtī eōs subicient et **male** tractābunt annīs quadringentīs;

7 et gentem, cui servierint, iūdicābō ego, dīxit Deus; et post haec exībunt et dēservient mihi in locō istō”.

8 Et **dedit** illī testāmentum circumcīsiōnis; et sīc genuit Isaac et circumcīdit eum **diē** **octāva**, et Isaac Iācōb[*][jacob], et Iācōb[*][jacob] duodecim patriarchās.

9 Et patriarchae aemulantēs Iōsēph vēndidērunt in Aegyptum; et erat Deus cum eō

10 et ēripuit eum ex omnibus trībulātiōnibus eius et **dedit** **eī** grātiam et sapientiam in cōnspectū pharaōnis **rēgis** Aegyptī; et cōnstituit eum praepositum super Aegyptum et super omnem domum suam.

11 **Venit** autem famēs in ūniversam Aegyptum et Chanaan et trībulātiō **magna**, et nōn inveniēbant cibōs patrēs nostrī.

12 Cum audīsset autem Iācōb[*][jacob] **esse** frūmentum in Aegyptō, mīsit patrēs nostrōs prīmum;

13 et in secundō **cognitus** **est** Iōsēph ā frātribus **suīs**, et manifestātum **est** pharaōnī **genus** Iōsēph.

14 Mittēns autem Iōsēph accersīvit Iācōb[*][jacob] patrem suum et omnem cognātiōnem in animābus septuāgintā quīnque;

15 et dēscendit Iācōb[*][jacob] in Aegyptum. Et **dēfūnctus** **est** ipse et patrēs nostrī;

16 et trānslātī sunt in Sichem et positī sunt in sepulcrō, quod **emit** Abraham pretiō argentī ā fīliīs Hemmor in Sichem.

17 Cum appropinquāret autem tempus reprōmissiōnis, quam cōnfessus erat Deus Abrahae, crēvit **populus** et multiplicātus **est** in Aegyptō,

18 quoadusque surrēxit rēx **alius** super Aegyptō, quī nōn sciēbat Iōsēph.

19 **Hīc** circumveniēns **genus** nostrum, afflīxit patrēs, ut expōnerent īnfantēs suōs, nē vīvī servārentur.

20 Eōdem tempore **nātus** **est** Moysēs et erat fōrmōsus **cōram** Deō; quī nūtrītus **est** **tribus** mēnsibus in domō patris.

21 Expositō autem illō, sustulit eum **fīlia** pharaōnis et ēnūtrīvit eum sibi in fīlium;

22 et **ērudītus** **est** Moysēs in omnī **sapientiā** Aegyptiōrum; et erat potēns in verbīs et in operibus **suīs**.

23 Cum autem implērētur **eī** quadrāgintā annōrum tempus, ascendit in cor eius, ut vīsitāret frātrēs suōs fīliōs Isrāēl.

24 Et cum vīdisset quendam iniūriam patientem, vindicāvit et fēcit ultiōnem **eī**, quī opprimēbātur, percussō Aegyptiō.

25 Exīstimābat autem **intellegere** frātrēs, quoniam Deus per **manum** ipsīus daret salūtem illīs; at illī nōn intellēxērunt.

26 Atque sequentī **diē** appāruit illīs lītigantibus et reconciliābat eōs in pācem dīcēns: “**Virī**, frātrēs **estis**; ut quid nocētis alterutrum?”.

27 Quī autem iniūriam faciēbat proximō, reppulit eum dīcēns: “**Quis** tē cōnstituit prīncipem et iūdicem super nōs?

28 Numquid interficere mē tū vīs, quemadmodum interfēcistī **heri** Aegyptium?”.

29 **Fugit** autem Moysēs propter verbum istud; et **factus** **est** **advena** in **terrā** Madiān, ubi generāvit fīliōs duōs.

30 Et **explētīs** annīs quadrāgintā, appāruit illī in dēsertō **montis** Sināī angelus in **ignis** **flammā** rubī.

31 Moysēs autem vidēns admīrābātur vīsum; accēdente autem illō, ut cōnsīderāret, **facta** **est** vōx Dominī:

32 “Ego Deus patrum tuōrum, Deus Abraham et Isaac et Iācōb[*][jacob]”. Tremefactus autem Moysēs nōn audēbat cōnsīderāre.

33 Dīxit autem illī Dominus: “Solve calceāmentum pedum tuōrum; locus enim, in quō stās, **terrā** **sānctā** **est**.

34 Vidēns vīdī afflīctiōnem **populī** meī, quī **est** in Aegyptō, et gemitum eōrum audīvī et dēscendī līberāre eōs; et nunc **vēnī**, mittam tē in Aegyptum”.

35 Hunc Moysen, quem negāvērunt dīcentēs: “**Quis** tē cōnstituit prīncipem et iūdicem?”, hunc Deus et prīncipem et redēmptōrem mīsit cum manū angelī, quī appāruit illī in rubō.

36 **Hic** ēdūxit illōs faciēns prōdigia et **signa** in **terrā** Aegyptī et in Rubrō marī et in dēsertō annīs quadrāgintā.

37 **Hic** **est** Moysēs, quī dīxit fīliīs Isrāēl: “Prophētam vōbīs suscitābit Deus dē frātribus vestrīs tamquam mē”.

38 **Hic** **est** quī fuit in **ecclēsiā** in sōlitūdine cum angelō, quī loquēbātur **eī** in monte Sināī, et cum patribus nostrīs; quī accēpit verba **vīva** dare nōbīs;

39 cui nōluērunt oboedīre patrēs nostrī, sed reppulērunt et āversī sunt in cordibus **suīs** in Aegyptum

40 dīcentēs ad Aarōn: “Fac nōbīs deōs, quī praecēdant nōs; Moysēs enim **hic**, quī ēdūxit nōs dē **terrā** Aegyptī, nescīmus quid factum sit **eī**”.

41 Et vitulum fēcērunt in illīs diēbus et obtulērunt hostiam simulācrō et laetābantur in operibus manuum suārum.

42 Convertit autem Deus et trādidit eōs servīre mīlitiae caelī, sīcut scrīptum **est** in **librō** Prophētārum:

“Numquid victimās et hostiās obtulistis mihi

annīs quadrāgintā in dēsertō, **domus** Isrāēl?

43 Et suscēpistis tabernāculum Moloch

et sīdus deī vestrī Rhaephan,

figūrās, quās fēcistis ad adōrandum eās.

Et trānsferam vōs trāns Babylōnem”.

44 Tabernāculum testimōniī erat patribus nostrīs in dēsertō, sīcut disposuit, quī loquēbātur ad Moysēn, ut faceret illud secundum fōrmam, quam vīderat;

45 quod et indūxērunt suscipientēs patrēs nostrī cum **Iēsu** in possessiōnem gentium, quās expulit Deus ā faciē patrum nostrōrum, usque in diēbus Dāvīd,

46 quī **invēnit** grātiam ante Deum et petiit, ut invenīret tabernāculum domuī Iācōb[*][jacob].

47 Salomōn autem aedificāvit illī domum.

48 Sed nōn Altissimus in manufāctīs habitat, sīcut **prophēta** dīcit:

49 “Caelum mihi thronus **est**,

**terra** autem scabellum pedum meōrum.

Quam domum aedificābitis mihi, dīcit Dominus,

aut **quis** locus requiētiōnis meae?

50 **Nōnne** **manus** **mea** fēcit haec omnia?”.

51 **Durī** cervīce et incircumcīsī cordibus et auribus, vōs semper Spīrituī Sānctō resistitis; sīcut patrēs vestrī, et vōs.

52 Quem prophētārum nōn sunt persecūtī patrēs vestrī? Et **occīdērunt** eōs, quī praenūntiābant dē adventū Iūstī, cuius vōs nunc prōditōrēs et homicīdae fuistis,

53 quī accēpistis lēgem in dispositiōnibus angelōrum et nōn cūstōdīstis”.

54 Audientēs autem haec, dissecābantur cordibus **suīs** et strīdēbant dentibus in eum.

55 Cum autem **esset** plēnus Spīritū Sānctō, intendēns in caelum vīdit glōriam Deī et Iēsum stantem ā dextrīs Deī

56 et ait: “Ecce videō caelōs apertōs et Fīlium hominis ā dextrīs stantem Deī”.

57 Exclāmantēs autem vōce **magnā** continuērunt aurēs suās et impetum fēcērunt ūnanimiter in eum

58 et ēicientēs extrā cīvitātem lapidābant. Et testēs dēposuērunt vestīmenta **sua** secus **pedēs** **adulēscentīs**, quī vocābātur Saulus.

59 Et lapidābant Stephanum invocantem et dīcentem: “Domine **Iēsu**, suscipe spīritum meum”.

60 Positīs autem genibus clāmāvit vōce **magnā**: “Domine, nē statuās illīs **hoc** peccātum”; et cum **hoc** dīxisset, obdormīvit.

## 8

1 Saulus autem erat cōnsentiēns necī eius. **Facta** **est** autem in **illā** **diē** persecūtiō **magna** in ecclēsiam, quae erat Hierosolymīs; et omnēs dispersī sunt per regiōnēs Iūdaeae et Samarīae praeter apostolōs.

2 Sepeliērunt autem Stephanum **virī** timōrātī et fēcērunt plānctum magnum super illum.

3 Saulus vērō dēvastābat ecclēsiam, per domōs intrāns et trahēns virōs ac mulierēs trādēbat in cūstōdiam.

4 Igitur quī dispersī erant, pertransiērunt ēvangelīzantēs verbum.

5 Philippus autem dēscendēns in cīvitātem Samarīae praedicābat illīs Chrīstum.

6 Intendēbant autem turbae hīs, quae ā Philippō dīcēbantur, ūnanimiter, audientēs et videntēs **signa**, quae faciēbat:

7 ex multīs enim eōrum, quī habēbant **spīritūs** immundōs, clāmantēs vōce **magnā** exībant; multī autem paralyticī et claudī cūrātī sunt.

8 Factum **est** autem magnum gaudium in **illā** cīvitāte.

9 Vir autem quīdam nōmine Simōn iamprīdem erat in cīvitāte magīās faciēns et dēmentāns gentem Samarīae, dīcēns **esse** sē aliquem magnum;

10 cui attendēbant omnēs ā minimō usque ad maximum dīcentēs: “**Hic** **est** virtūs Deī, quae vocātur **Magna**”.

11 Attendēbant autem eum, propter quod multō tempore magīīs dēmentāsset eōs.

12 Cum vērō crēdidissent Philippō ēvangelīzantī dē rēgnō Deī et nōmine **Iēsu** Chrīstī, baptīzābantur **virī** ac mulierēs.

13 Tunc Simōn et ipse crēdidit et, cum baptīzātus **esset**, adhaerēbat Philippō; vidēns etiam **signa** et virtūtēs magnās fierī stupēns admīrābātur.

14 Cum autem audīssent apostolī, quī erant Hierosolymīs, quia recēpit **Samarīa** verbum Deī, mīsērunt ad illōs Petrum et Iōannem;

15 quī cum dēscendissent, ōrāvērunt prō ipsīs, ut acciperent Spīritum Sānctum:

16 nōndum enim super quemquam illōrum vēnerat, sed baptīzātī tantum erant in nōmine Dominī **Iēsu**.

17 Tunc imposuērunt **manūs** super illōs, et accipiēbant Spīritum Sānctum.

18 Cum vīdisset autem Simōn quia per impositiōnem manuum apostolōrum darētur **Spīritus**, obtulit eīs pecūniam

19 dīcēns: “**Date** et mihi hanc potestātem, ut cuicumque imposuerō **manūs**, accipiat Spīritum Sānctum”.

20 Petrus autem dīxit ad eum: “Argentum tuum tēcum sit in perditiōnem, quoniam dōnum Deī exīstimāstī **pecūniā** possidērī!

21 Nōn **est** tibi pars neque sors in verbō istō; cor enim tuum nōn **est** rēctum **cōram** Deō.

22 Paenitentiam itaque age ab hāc **nēquitia** **tua** et **roga** Dominum, sī forte remittātur tibi haec cōgitātiō **cordis** tuī;

23 in felle enim amāritūdinis et obligātiōne inīquitātis videō tē **esse**”.

24 Respondēns autem Simōn dīxit: “Precāminī vōs prō mē ad Dominum, ut nihil veniat super mē hōrum, quae dīxistis”.

25 Et illī quidem testificātī et locūtī verbum Dominī, redībant Hierosolymam et multīs **vīcīs** Samarītānōrum ēvangelīzābant.

26 Angelus autem Dominī **locūtus** **est** ad Philippum dīcēns: “Surge et **vāde** contrā merīdiānum ad viam, quae dēscendit ab Ierūsalēm in Gāzam; haec **est** **dēserta**”.

27 Et surgēns abiit; et ecce vir **Aethiops** eunūchus potēns Candacīs rēgīnae **Aethiopum**, quī erat super omnem gāzam eius, quī vēnerat adōrāre in Ierūsalēm

28 et revertēbātur sedēns super currum suum et legēbat prophētam Īsaiam.

29 Dīxit autem **Spīritus** Philippō: “Accēde et adiunge tē ad currum istum”.

30 Accurrēns autem Philippus audīvit illum legentem Īsaiam prophētam et dīxit: “Putāsne intellegis, quae **legis**?”.

31 Quī ait: “Et quōmodo possum, sī nōn aliquis ostenderit mihi?”. Rogāvitque Philippum, ut ascenderet et sedēret sēcum.

32 Locus autem Scrīptūrae, quem legēbat, erat **hic**:

“Tamquam **ovis** ad occīsiōnem **ductus** **est**

et sīcut agnus **cōram** tondente sē **sine** vōce,

sīc nōn aperit **os** suum.

33 In **humilitāte** eius iūdicium eius sublātum **est**.

Generātiōnem illīus **quis** ēnārrābit?

Quoniam tollitur dē **terrā** **vīta** eius”.

34 Respondēns autem eunūchus Philippō dīxit: “Obsecrō tē, dē quō **prophēta** dīcit **hoc**? Dē sē an dē aliō aliquō?”.

35 Aperiēns autem Philippus **os** suum et incipiēns ā **Scrīptūrā** **ista**, ēvangelīzāvit illī Iēsum.

36 Et dum īrent per viam, vēnērunt ad quandam aquam; et ait eunūchus: “Ecce **aqua**; quid prohibet mē baptīzārī?”.

(37) 38 Et iussit stāre currum; et dēscendērunt uterque in aquam Philippus et eunūchus, et baptīzāvit eum.

39 Cum autem ascendissent dē **aquā**, **Spīritus** Dominī rapuit Philippum, et amplius nōn vīdit eum eunūchus; ībat autem per viam suam gaudēns.

40 Philippus autem **inventus** **est** in Azōtō et pertrānsiēns ēvangelīzābat cīvitātibus cūnctīs, dōnec venīret **Caesarēam**.

## 9

1 Saulus autem, adhūc spīrāns minārum et **caedis** in discipulōs Dominī, accessit ad prīncipem sacerdōtum

2 et petiit ab eō epistulās in **Damascum** ad synagōgās, ut, sī quōs invēnisset huius viae virōs ac mulierēs, vīnctōs perdūceret in Ierūsalēm.

3 Et cum iter faceret, contigit ut appropinquāret Damascō; et **subitō** circumfulsit eum lūx dē caelō,

4 et cadēns in terram audīvit **vōcem** dīcentem sibi: “Saūl, Saūl, quid mē **persequeris**?”.

5 Quī dīxit: “**Quis** **es**, Domine?”. Et ille: “Ego sum Iēsūs, quem tū **persequeris**!

6 Sed surge et ingredere cīvitātem, et **dicētur** tibi quid tē oporteat facere”.

7 **Virī** autem illī, quī comitābantur cum eō, stābant stupefactī, audientēs quidem **vōcem**, nēminem autem videntēs.

8 Surrēxit autem Saulus dē **terrā**; apertīsque oculīs, nihil vidēbat; ad **manūs** autem illum trahentēs intrōdūxērunt **Damascum**.

9 Et erat **tribus** diēbus nōn vidēns et nōn mandūcāvit neque bibit.

10 Erat autem quīdam discipulus Damascī nōmine Ananiās; et dīxit ad illum in vīsū Dominus: “Anānia”. At ille ait: “Ecce ego, Domine”.

11 Et Dominus ad illum: “Surgēns **vāde** in vīcum, quī vocātur Rēctus, et quaere in domō Iūdae Saulum nōmine Tarsēnsem; ecce enim ōrat

12 et vīdit **virum** Anāniam nōmine introeuntem et impōnentem sibi **manūs**, ut vīsum recipiat”.

13 Respondit autem Ananiās: “Domine, audīvī ā multīs dē **virō** **hoc**, **quanta** **mala** sānctīs tuīs fēcerit in Ierūsalēm;

14 et **hic** habet potestātem ā prīncipibus sacerdōtum alligandī omnēs, quī invocant **nōmen** tuum”.

15 Dīxit autem ad eum Dominus: “**Vāde**, quoniam **vās** ēlēctiōnis **est** mihi iste, ut portet **nōmen** meum **cōram** gentibus et rēgibus et fīliīs Isrāēl;

16 ego enim ostendam illī **quanta** oporteat eum prō nōmine meō patī”.

17 Et abiit Ananiās; et introīvit in domum et impōnēns **eī** **manūs** dīxit: “Saūl frāter, Dominus mīsit mē, Iēsūs quī appāruit tibi in **viā**, **quā** veniēbās, ut videās et impleāris Spīritū Sānctō”.

18 Et cōnfestim **cecidērunt** ab oculīs eius tamquam squāmae, et vīsum recēpit. Et surgēns baptīzātus **est**

19 et, cum accēpisset cibum, cōnfortātus **est**.

Fuit autem cum discipulīs, quī erant Damascī, per diēs aliquot;

20 et continuō in synagōgīs praedicābat Iēsum, quoniam **hic** **est** Fīlius Deī.

21 Stupēbant autem omnēs, quī audiēbant, et dīcēbant: “**Nōnne** **hic** **est**, quī expugnābat in Ierūsalēm eōs, quī invocābant **nōmen** istud, et hūc ad **hōc** vēnerat, ut vīnctōs illōs dūceret ad prīncipēs sacerdōtum?”.

22 Saulus autem **magis** convalēscēbat et cōnfundēbat Iūdaeōs, quī habitābant Damascī, affirmāns quoniam **hīc** **est** Chrīstus.

23 Cum implērentur autem diēs multī, cōnsilium fēcērunt Iūdaeī, ut eum interficerent;

24 **notae** autem factae sunt Saulō īnsidiae eōrum. Cūstōdiēbant autem et portās **diē** ac nocte, ut eum interficerent;

25 accipientēs autem discipulī eius nocte per mūrum dīmīsērunt eum submittentēs in **sportā**.

26 Cum autem vēnisset in Ierūsalēm, tentābat **iungere** sē discipulīs; et omnēs timēbant eum, nōn crēdentēs quia **esset** discipulus.

27 Barnabās autem apprehēnsum illum dūxit ad apostolōs et nārrāvit illīs quōmodo in **viā** vīdisset Dominum, et quia **locūtus** **est** **eī**, et quōmodo in Damascō fīdūciāliter ēgerit in nōmine **Iēsu**.

28 Et erat cum illīs intrāns et exiēns in Ierūsalēm, fīdūciāliter agēns in nōmine Dominī.

29 Loquēbātur **quoque** et disputābat cum Graecīs; illī autem quaerēbant **occīdere** eum.

30 Quod cum cognōvissent, frātrēs dēdūxērunt eum **Caesarēam** et dīmīsērunt Tarsum.

31 **Ecclēsia** quidem per **tōtam** Iūdaeam et Galilaeam[*][galilaea] et Samarīam habēbat pācem; aedificābātur et ambulābat in timōre Dominī et cōnsōlātiōne Sānctī **Spīritus** crēscēbat.

32 Factum **est** autem Petrum, dum pertrānsīret ūniversōs, dēvenīre et ad sānctōs, quī habitābant Lyddae.

33 **Invenit** autem ibi hominem quendam nōmine Aenēam ab annīs octo iacentem in grabātō, quī erat paralyticus.

34 Et ait illī Petrus: “**Aenēa**, sānat tē Iēsūs Chrīstus; surge et sterne tibi”. Et continuō surrēxit.

35 Et vīdērunt illum omnēs, quī inhabitābant Lyddam et Sarōn, quī conversī sunt ad Dominum.

36 In Ioppē autem erat quaedam **discipula** nōmine Tabitha, quae **interpretāta** dīcitur Dorcas; haec erat **plēna** operibus bonīs et eleēmosynīs, quās faciēbat.

37 Factum **est** autem in diēbus illīs ut **īnfirmāta** morerētur; quam cum lāvissent, posuērunt in cēnāculō.

38 Cum autem prope **esset** Lydda ab Ioppē, discipulī audientēs quia Petrus **esset** in **ea**, mīsērunt duōs virōs ad eum rogantēs: “Nē pigritēris venīre usque ad nōs!”.

39 Exsurgēns autem Petrus **venit** cum illīs; et cum advēnisset, dūxērunt illum in cēnāculum; et circumstetērunt illum omnēs viduae flentēs et ostendentēs tunicās et vestēs, quās faciēbat Dorcas, cum **esset** cum illīs.

40 Ēiectīs autem omnibus forās Petrus, et pōnēns genua ōrāvit et conversus ad corpus dīxit: “Tabitha, surge!”. At **illa** aperuit oculōs suōs et, vīsō Petrō, resēdit.

41 Dāns autem illī **manum** ērēxit eam et, cum vocāsset sānctōs et viduās, exhibuit eam vīvam.

42 **Notum** autem factum **est** per ūniversam Ioppēn, et crēdidērunt multī in Dominō.

43 Factum **est** autem, ut diēs multōs **morārētur** in Ioppē apud quendam Simōnem coriārium.

## 10

1 Vir autem quīdam in Cae sarēā nōmine Cornēlius, cen turiō **cohortīs**, quae dīcitur **Italica**,

2 religiōsus et timēns Deum cum omnī domō **suā**, faciēns eleēmosynās multās plēbī et dēprecāns Deum semper,

3 vīdit in vīsū **manifēstē** quasi **hōrā** **nōnā** diēī angelum Deī introeuntem ad sē et dīcentem sibi: “Cornēlī”.

4 At ille intuēns eum et timōre correptus dīxit: “Quid **est**, domine?”. Dīxit autem illī: “Ōrātiōnēs tuae et eleēmosynae tuae ascendērunt in memoriam in cōnspectū Deī.

5 Et nunc mitte virōs in Ioppēn et accersī Simōnem quendam, quī cognōminātur Petrus;

6 **hic** hospitātur apud Simōnem quendam coriārium, cui **est** **domus** iuxtā mare”.

7 Ut autem discessit angelus, quī loquēbātur illī, cum vocāsset duōs domesticōs suōs et mīlitem religiōsum ex hīs, quī illī pārēbant,

8 et nārrāsset illīs omnia, mīsit illōs in Ioppēn.

9 **Postera** autem **diē**, iter illīs facientibus et appropinquantibus cīvitātī, ascendit Petrus super tēctum, ut ōrāret circā hōram sextam.

10 Et cum ēsurīret, voluit gustāre; parantibus autem eīs, **cecidit** super eum **mentis** **excessus**,

11 et videt caelum apertum et dēscendēns **vās** quoddam velut linteum magnum quattuor initiīs submittī in terram,

12 in quō erant omnia **quadrupedia** et serpentia terrae et volātilia caelī.

13 Et **facta** **est** vōx ad eum: “Surge, Petre, **occīde** et mandūcā!”.

14 Ait autem Petrus: “Nēquāquam, Domine, quia numquam mandūcāvī omne commūne et immundum”.

15 Et vōx iterum secundō ad eum: “Quae Deus pūrificāvit, nē tū commūne **dīxerīs**”.

16 **Hoc** autem factum **est** per ter, et statim receptum **est** **vās** in caelum.

17 Et dum intrā sē haesitāret Petrus quidnam **esset** **vīsiō**, quam vīdisset, ecce **virī**, quī missī erant ā Cornēliō, inquīrentēs domum Simōnis astitērunt ad iānuam

18 et, cum vocāssent, interrogābant sī Simōn, quī cognōminātur Petrus, **illīc** habēret hospitium.

19 **Petrō** autem cōgitante dē vīsiōne, dīxit **Spīritus** **eī**: “Ecce **virī** trēs quaerunt tē;

20 surge itaque et dēscende et **vāde** cum eīs nihil dubitāns, quia ego mīsī illōs”.

21 Dēscendēns autem Petrus ad virōs dīxit: “Ecce ego sum, quem quaeritis; quae **causa** **est**, propter quam vēnistis?”.

22 Quī dīxērunt: “Cornēlius centuriō, vir iūstus et timēns Deum et testimōnium habēns ab **ūniversā** gente Iūdaeōrum, respōnsum accēpit ab angelō sānctō accersīre tē in domum suam et audīre verba abs tē”.

23 Invītāns igitur eōs recēpit hospitiō.

Sequentī autem **diē**, surgēns **profectus** **est** cum eīs, et quīdam ex frātribus ab Ioppē **comitātī** sunt eum.

24 **Altera** autem **diē** introīvit **Caesarēam**; Cornēlius vērō exspectābat illōs, **convocātīs** cognātīs **suīs** et necessāriīs **amīcīs**.

25 Et factum **est**, cum introīsset Petrus, obvius **eī** Cornēlius prōcidēns ad **pedēs** adōrāvit.

26 Petrus vērō **levāvit** eum dīcēns: “Surge, et ego ipse homō sum”.

27 Et loquēns cum illō intrāvit et **invēnit** multōs, quī convēnerant;

28 dīxitque ad illōs: “Vōs **scītis** quōmodo illicitum sit **virō** Iūdaeō coniungī aut **accēdere** ad aliēnigenam. Et mihi ostendit Deus nēminem commūnem aut immundum **dīcere** hominem;

29 propter quod **sine** dubitātiōne **venī** accersītus. Interrogō ergō quam ob causam accersīstis mē”.

30 Et Cornēlius ait: “Ā **nūdius** **quārtā** **diē** usque in hanc hōram ōrāns eram **hōrā** **nōnā** in domō **meā**, et ecce vir stetit ante mē in veste **candidā**

31 et ait: “Cornēlī, **exaudīta** **est** ōrātiō **tua**, et eleēmosynae tuae commemorātae sunt in cōnspectū Deī.

32 Mitte ergō in Ioppēn et accersī Simōnem, quī cognōminātur Petrus; **hic** hospitātur in domō Simōnis coriāriī iuxtā mare”.

33 Cōnfestim igitur mīsī ad tē, et tū **bene** fēcistī veniendō. Nunc ergō omnēs nōs in cōnspectū Deī adsumus audīre omnia, quaecumque tibi **praecepta** sunt ā Dominō”.

34 Aperiēns autem Petrus **os** dīxit: “In vēritāte comperiō quoniam nōn **est** **persōnārum** acceptor Deus,

35 sed in omnī gente, quī timet eum et operātur iūstitiam, acceptus **est** illī.

36 Verbum mīsit fīliīs Isrāēl ēvangelīzāns pācem per Iēsum Chrīstum; **hic** **est** omnium Dominus.

37 Vōs **scītis** quod factum **est** verbum per ūniversam Iūdaeam incipiēns ā Galilaeā[*][galilaea] post baptismum, quod praedicāvit Iōannēs:

38 Iēsum ā Nazareth, quōmodo ūnxit eum Deus Spīritū Sānctō et virtūte, quī pertrānsīvit benefaciendō et sānandō omnēs oppressōs ā Diabolō, quoniam Deus erat cum illō.

39 Et nōs testēs sumus omnium, quae fēcit in regiōne Iūdaeōrum et Ierūsalēm; quem et **occīdērunt** suspendentēs in lignō.

40 Hunc Deus suscitāvit **tertia** **diē** et **dedit** eum manifēstum fierī

41 nōn omnī **populō**, sed testibus **praeōrdinātīs** ā Deō, nōbīs, quī mandūcāvimus et bibimus cum illō postquam resurrēxit ā mortuīs;

42 et praecēpit nōbīs **praedicāre** **populō** et testificārī quia ipse **est**, quī cōnstitūtus **est** ā Deō iūdex vīvōrum et mortuōrum.

43 Huic omnēs Prophētae testimōnium perhibent remissiōnem peccātōrum accipere per **nōmen** eius omnēs, quī crēdunt in eum”.

44 Adhūc loquente Petrō verba haec, **cecidit** **Spīritus** Sānctus super omnēs, quī audiēbant verbum.

45 Et obstupuērunt, quī ex circumcīsiōne fidēlēs, quī vēnerant cum Petrō, quia et in nātiōnēs **grātiā** **Spīritus** Sānctī **effūsa** **est**;

46 audiēbant enim illōs loquentēs linguīs et magnificantēs Deum. Tunc respondit Petrus:

47 “Numquid aquam **quis** prohibēre potest, ut nōn baptīzentur hī, quī Spīritum Sānctum accēpērunt sīcut et nōs?”.

48 Et iussit eōs in nōmine **Iēsu** Chrīstī baptīzārī. Tunc rogāvērunt eum, ut manēret aliquot diēbus.

## 11

1 Audiērunt autem apostolī et frātrēs, quī erant in **Iūdaeā**, quoniam et gentēs recēpērunt verbum Deī.

2 Cum ascendisset autem Petrus in Ierūsalēm, disceptābant adversus illum, quī erant ex circumcīsiōne,

3 dīcentēs: “Introistī ad virōs praepūtium habentēs et mandūcāstī cum illīs!”.

4 Incipiēns autem Petrus expōnēbat illīs ex ōrdine dīcēns:

5 “Ego eram in cīvitāte Ioppē ōrāns et vīdī in excessū **mentis** vīsiōnem, dēscendēns **vās** quoddam velut linteum magnum quattuor initiīs submittī dē caelō et **venit** usque ad mē;

6 in quod intuēns cōnsīderābam et vīdī **quadrupedia** terrae et bēstiās et rēptilia et volātilia caelī.

7 Audīvī autem et **vōcem** dīcentem mihi: “Surgēns, Petre, **occīde** et mandūcā!”.

8 Dīxī autem: Nēquāquam, Domine, quia commūne aut immundum numquam introīvit in **os** meum.

9 Respondit autem vōx secundō dē caelō: “Quae Deus mundāvit, tū nē commūne **dīxerīs**”.

10 **Hoc** autem factum **est** per ter, et **retracta** sunt rūrsum omnia in caelum.

11 Et ecce cōnfestim trēs **virī** astitērunt in domō, in **quā** erāmus, missī ā **Caesarēā** ad mē.

12 Dīxit autem **Spīritus** mihi, ut īrem cum illīs nihil haesitāns. Vēnērunt autem mēcum et sex frātrēs istī, et ingressī sumus in domum **virī**.

13 Nārrāvit autem nōbīs quōmodo vīdisset angelum ad domum suam stantem et dīcentem: “Mitte in Ioppēn et accersī Simōnem, quī cognōminātur Petrus,

14 quī loquētur tibi verba, in quibus salvus **eris** tū et **ūniversa** **domus** **tua**”.

15 Cum autem coepissem loquī, **dēcidit** **Spīritus** Sānctus super eōs, sīcut et super nōs in initiō.

16 **Recordātus** sum autem verbī Dominī, sīcut dīcēbat: “Iōannēs quidem baptīzāvit **aquā**, vōs autem baptīzābiminī in Spīritū Sānctō”.

17 Sī ergō aequāle dōnum **dēdit** illīs Deus sīcut et nōbīs, quī crēdidimus in Dominum Iēsum Chrīstum, ego **quis** eram quī possem prohibēre Deum?”.

18 Hīs autem **audītis**, acquiēvērunt et glōrificāvērunt Deum dīcentēs: “Ergō et gentibus Deus paenitentiam ad vītam **dedit**”.

19 Et illī quidem, quī dispersī fuerant ā trībulātiōne, quae **facta** fuerat sub Stephanō, perambulāvērunt usque Phoenīcēn et Cyprum et Antiochīam, nēminī loquentēs verbum; **nisi** **sōlīs** Iūdaeīs.

20 Erant autem quīdam ex eīs **virī** Cypriī et Cȳrēnaeī, quī, cum introīssent Antiochīam, loquēbantur et ad Graecōs ēvangelīzantēs Dominum Iēsum.

21 Et erat **manūs** Dominī cum eīs; multusque numerus crēdentium conversus **est** ad Dominum.

22 **Audītus** **est** autem sermō in auribus ecclēsiae, quae erat in Ierūsalēm, super istīs, et mīsērunt Barnabam usque Antiochīam;

23 quī cum pervēnisset et vīdisset grātiam Deī, gāvīsus **est** et hortābātur omnēs prōpositō **cordis** **permanēre** in Dominō,

24 quia erat vir bonus et plēnus Spīritū Sānctō et **fide**. Et **apposita** **est** **turba** **multa** Dominō.

25 **Profectus** **est** autem Tarsum, ut quaereret Saulum;

26 quem cum invēnisset, perdūxit Antiochīam. Factum **est** autem eīs, ut annum **tōtum** conversārentur in **ecclēsiā** et docērent turbam multam, et cognōminārentur prīmum Antiochīae discipulī Chrīstiānī.

27 In hīs autem diēbus supervēnērunt ab Hierosolymīs prophētae Antiochīam;

28 et surgēns ūnus ex eīs nōmine Agabus significāvit per Spīritum famem magnam futūram in ūniversō **orbe** terrārum; quae **facta** **est** sub Claudiō.

29 Discipulī autem, prout **quis** habēbat, prōposuērunt singulī eōrum in ministerium **mittere** habitantibus in **Iūdaeā** frātribus;

30 quod et fēcērunt, mittentēs ad presbyterōs per **manum** Barnabae et **Saulī**.

## 12

1 Illō autem tempore, mīsit Hērōdēs rēx **manūs**, ut afflī geret quōsdam dē **ecclēsiā**.

2 **Occidit** autem Iacobum frātrem Iōannis gladiō.

3 Vidēns autem quia placēret Iūdaeīs, apposuit **apprehendere** et Petrum — erant autem diēs Azȳmōrum —

4 quem cum apprehendisset, mīsit in carcerem trādēns quattuor quaterniōnibus mīlitum cūstōdīre eum, volēns post **Paschā** **prōdūcere** eum **populō**.

5 Et Petrus quidem servābātur in carcere; ōrātiō autem fīēbat **sine** intermissiōne ab **ecclēsiā** ad Deum prō eō.

6 Cum autem prōductūrus eum **esset** Hērōdēs, in **ipsā** nocte erat Petrus dormiēns inter duōs mīlitēs **vīnctus** catēnīs duābus, et cūstōdēs ante ōstium cūstōdiēbant carcerem.

7 Et ecce angelus Dominī astitit, et lūmen refulsit in habitāculō; percussō autem **latere** Petrī, suscitāvit eum dīcēns: “Surge vēlōciter!”. Et **cecidērunt** catēnae dē manibus eius.

8 Dīxit autem angelus ad eum: “**Praecingēre** et calcea tē sandalia **tua**!”. Et fēcit sīc. Et dīcit illī: “Circumdā tibi vestīmentum tuum et **sequēre** mē!”.

9 Et exiēns sequēbātur et nesciēbat quia vērum **est**, quod fīēbat per angelum; aestimābat autem sē vīsum **vidēre**.

10 Trānseuntēs autem prīmam cūstōdiam et secundam vēnērunt ad portam ferream, quae dūcit ad cīvitātem, quae ultrō **aperta** **est** eīs, et exeuntēs prōcessērunt vīcum ūnum, et continuō discessit angelus ab eō.

11 Et Petrus ad sē reversus dīxit: “Nunc sciō **vērē** quia mīsit Dominus angelum suum et ēripuit mē dē manū **Hērōdis** et dē omnī exspectātiōne **plēbis** Iūdaeōrum”.

12 Cōnsīderānsque **venit** ad domum **Mariae** mātris Iōannis, quī cognōminātur Mārcus, ubi erant multī congregātī et ōrantēs.

13 Pulsante autem eō ōstium iānuae, prōcessit **puella** ad audiendum, nōmine Rhode;

14 et ut cognōvit **vōcem** Petrī, prae gaudiō nōn aperuit iānuam, sed intrō currēns nūntiāvit stāre Petrum ante iānuam.

15 At illī dīxērunt ad eam: “Īnsānīs!”. **Illa** autem affirmābat sīc sē habēre. Illī autem dīcēbant: “Angelus eius **est**”.

16 Petrus autem persevērābat pulsāns; cum autem aperuissent, vīdērunt eum et obstupuērunt.

17 Annuēns autem eīs manū, ut tacērent, ēnārrāvit quōmodo Dominus ēdūxisset eum dē carcere dīxitque: “**Nūntiātē** Iacobō ct frātribus haec”. Et **ēgressus** abiit in alium locum.

18 **Facta** autem **diē**, erat nōn **parva** turbātiō inter mīlitēs, quidnam dē Petrō factum **esset**.

19 Hērōdēs autem, cum requīsīsset eum et nōn invēnisset, **interrogātīs** cūstōdibus, iussit eōs abdūcī; dēscendēnsque ā **Iūdaeā** in **Caesarēam** ibi commorābātur.

20 Erat autem īrātus Tyriīs et **Sīdoniīs**; at illī ūnanimēs vēnērunt ad eum et, persuāsō Blastō, quī erat super cubiculum **rēgis**, postulābant pācem, eō quod alerētur **regiō** eōrum ab **annōnā** **rēgis**.

21 Statūtō autem **diē**, Hērōdēs, **vestītus** veste **rēgiā**, sedēns prō tribunalicontiōnābātur ad eōs;

22 **populus** autem acclāmābat: “Deī vōx et nōn hominis!”.

23 Cōnfestim autem percussit eum angelus Dominī, eō quod nōn dedisset glōriam Deō; et cōnsūmptus ā vermibus exspīrāvit.

24 Verbum autem Deī crēscēbat et multiplicābātur.

25 Barnabās autem et Saulus reversī sunt in Ierūsalēm explētō ministeriō, assūmptō Iōanne, quī cognōminātus **est** Mārcus.

## 13

1 Erant autem in **ecclēsiā**, quae erat Antiochīae, prō phētae et doctōrēs: Barnābās et Simeōn, quī vocābātur Niger, et Lūcius **Cȳrēnēnsis** et Manaen, quī erat **Hērōdīs** tetrarchae collactāneus, et Saulus.

2 Ministrantibus autem illīs Dominō et ieiūnantibus, dīxit **Spīritus** Sānctus: “**Sēparāte** mihi Barnabam et Saulum in opus, ad quod vocāvī eōs”.

3 Tunc ieiūnantēs et ōrantēs impōnentēsque eīs **manūs** dīmīsērunt illōs.

4 Et ipsī quidem missī ab Spīritū Sānctō dēvēnērunt Seleucīam et inde nāvigāvērunt Cyprum

5 et, cum vēnissent **Salamīnā**, praedicābant verbum Deī in synagōgīs Iūdaeōrum; habēbant autem et Iōannem ministrum.

6 Et cum perambulāssent ūniversam īnsulam usque Paphum, invēnērunt quendam **virum** magum pseudoprophētam Iūdaeum, cui **nōmen** Bariesu,

7 quī erat cum prōcōnsule Sergiō Paulō, **virō** prūdente. **Hīc**, **accītīs** Barnabā et Saulō, quaesīvit audīre verbum Deī;

8 resistēbat autem illīs Elymās, magus, sīc enim interpretātur **nōmen** eius, quaerēns **āvertere** prōcōnsulem ā **fide**.

9 Saulus autem, quī et Paulus, replētus Spīritū Sānctō, intuēns in eum

10 dīxit: “Ō **plēnē** omnī dolō et omnī **fallāciā**, fīlī Diabolī, **inimīcē** **omnis** iūstitiae, nōn dēsinēs **subvertere** viās Dominī rēctās?

11 Et nunc, ecce **manūs** Dominī super tē; et **eris** caecus, nōn vidēns sōlem usque ad tempus”. Et cōnfestim **cecidit** in eum cālīgō et tenebrae, et circumiēns quaerēbat, quī eum **manum** darent.

12 Tunc prōcōnsul, cum vīdisset factum, crēdidit admīrāns super doctrīnam Dominī.

13 Et cum ā Paphō nāvigāssent, quī erant cum Paulō, vēnērunt Pergen Pamphȳliae; Iōannēs autem discēdēns ab eīs reversus **est** Hierosolymam.

14 Illī vērō pertranseuntēs, ā Perge vēnērunt Antiochīam Pisidiae, et ingressī synagōgam **diē** sabbatōrum sēdērunt.

15 Post lēctiōnem autem **Lēgis** et Prophētārum, mīsērunt prīncipēs synagōgae ad eōs dīcentēs: “**Virī** frātrēs, sī **quis** **est** in vōbīs sermō exhortātiōnis ad plēbem, dīcite!”.

16 Surgēns autem Paulus et manū silentium indīcēns ait: “**Virī** Isrāēlītae et quī timētis Deum, **audītē**.

17 Deus **plēbis** huius Isrāēl ēlēgit patrēs nostrōs et plēbem exaltāvit, cum **essent** incolae in **terrā** Aegyptī, et in brāchiō excelsō ēdūxit eōs ex **eā**;

18 et per quadrāgintā **ferē** annōrum tempus mōrēs eōrum sustinuit in dēsertō;

19 et dēstruēns gentēs septem in **terrā** Chanaan sorte distribuit terram eōrum,

20 quasi quadringentōs et quīnquāgintā annōs. Et post haec **dēdit** iūdicēs usque ad Samuel prophētam.

21 Et exinde postulāvērunt rēgem, et **dedit** illīs Deus Saūl fīlium Cīs, **virum** dē tribū Beniamin, annīs quadrāgintā.

22 Et āmōtō illō, suscitāvit illīs Dāvīd in rēgem, cui et testimōnium perhibēns dīxit: “**Invenī** Dāvīd fīlium Iesse, **virum** secundum cor meum, quī faciet omnēs voluntātēs meās”.

23 Huius Deus ex sēmine secundum prōmissiōnem ēdūxit Isrāēl salvātōrem Iēsum,

24 praedicante Iōanne ante adventum eius baptismum paenitentiae omnī **populō** Isrāēl.

25 Cum implēret autem Iōannēs cursum suum, dīcēbat: “Quid mē arbitrāminī **esse**? Nōn sum ego; sed ecce **venit** post mē, cuius nōn sum dignus calceāmenta pedum **solvere**”.

26 **Virī** frātrēs, fīliī **generis** Abraham et quī in vōbīs timent Deum, nōbīs verbum **salūtis** huius missum **est**.

27 Quī enim habitābant Ierūsalēm et prīncipēs eōrum, hunc ignōrantēs et **vōcēs** Prophētārum, quae per omne sabbatum leguntur, iūdicantēs implēvērunt;

28 et nūllam causam **mortis** invenientēs petiērunt ā Pīlātō, ut interficerētur;

29 cumque cōnsummāssent omnia, quae dē eō **scrīpta** erant, dēpōnentēs eum dē lignō posuērunt in monumentō.

30 Deus vērō suscitāvit eum ā mortuīs;

31 quī **vīsus** **est** per diēs multōs hīs, quī simul ascenderant cum eō dē Galilaeā[*][galilaea] in Ierūsalēm, quī nunc sunt testēs eius ad plēbem.

32 Et nōs vōbīs ēvangelīzāmus eam, quae ad patrēs prōmissiō **facta** **est**,

33 quoniam hanc Deus adimplēvit fīliīs eōrum, nōbīs resuscitāns Iēsum, sīcut et in Psalmō secundō scrīptum **est**:

“Fīlius meus **es** tū; ego hodiē genuī tē”.

34 Quod autem suscitāverit eum ā mortuīs, amplius iam nōn reversūrum in corruptiōnem, **ita** dīxit: “Dabō vōbīs **sānctā** Dāvīd **fidēliā**”.

35 Ideōque et in aliō dīcit:

“Nōn dabis Sānctum tuum **vidēre** corruptiōnem”.

36 Dāvīd enim **suā** generātiōne cum administrāsset voluntātī Deī, dormīvit et **appositus** **est** ad patrēs suōs et vīdit corruptiōnem;

37 quem vērō Deus suscitāvit, nōn vīdit corruptiōnem.

38 **Notum** igitur sit vōbīs, **virī** frātrēs, quia per hunc vōbīs remissiō peccātōrum annūntiātur; ab omnibus, quibus nōn potuistis in **lēge** Moȳsī iustificārī,

39 in **hōc** **omnis**, quī crēdit, iustificātur.

40 Vidēte ergō, nē superveniat, quod dictum **est** in **Prophētīs**:

41 “Vidēte, contempt����rēs,

et admīrāminī et disperdiminī,

quia opus operor ego in diēbus vestrīs,

opus, quod nōn crēdētis, sī **quis** ēnārrāverit vōbīs!””.

42 Exeuntibus autem illīs, rogābant, ut sequentī sabbatō loquerentur sibi verba haec.

43 Cumque **dīmissa** **esset** **synagōga**, secūtī sunt multī Iūdaeōrum et colentium prosēlytōrum Paulum et Barnabam, quī loquentēs suādēbant eīs, ut permanērent in **grātiā** Deī.

44 Sequentī vērō sabbatō paene **ūniversa** cīvitās **convenit** audīre verbum Dominī.

45 Videntēs autem turbās Iūdaeī, replētī sunt zēlō; et contrādīcēbant hīs, quae ā Paulō dīcēbantur, blasphēmantēs.

46 Tunc audenter Paulus et Barnabās dīxērunt: “Vōbīs oportēbat prīmum loquī verbum Deī; sed quoniam repellitis illud et indignōs vōs **iūdicātis** aeternae vītae, ecce convertimur ad gentēs.

47 Sīc enim praecēpit nōbīs Dominus:

“Posuī tē in lūmen gentium,

ut sīs in salūtem usque ad extrēmum terrae””.

48 Audientēs autem gentēs gaudēbant et glōrificābant verbum Dominī, et crēdidērunt, quotquot erant praeōrdinātī ad vītam aeternam;

49 ferēbātur autem verbum Dominī per ūniversam regiōnem.

50 Iūdaeī autem concitāvērunt honestās inter colentēs mulierēs et prīm��s c����vitātis et excitāvērunt persecūtiōnem in Paulum et Barnabam et ēiēcērunt eōs dē fīnibus **suīs**.

51 At illī, excussō pulvere pedum in eōs, vēnērunt Īconium;

52 discipulī **quoque** replēbantur gaudiō et Spīritū Sānctō.

## 14

1 Factum **est** autem Īconiī, ut eōdem **modo** introīrent syna gōgam Iūdaeōrum et **ita** loquerentur, ut crēderet Iūdaeōrum et Graecōrum **cōpiōsa** multitūdō.

2 Quī vērō incrēdulī fuērunt Iūdaeī, suscitāvērunt et exacerbāvērunt animās gentium adversus frātrēs.

3 Multō igitur tempore dēmorātī sunt, fīdūciāliter agentēs in Dominō, testimōnium perhibente verbō grātiae suae, dante **signa** et prōdigia fierī per **manūs** eōrum.

4 **Dīvīsa** **est** autem multitūdō cīvitātis: et quīdam quidem erant cum Iūdaeīs, quīdam vērō cum apostolīs.

5 Cum autem **factus** **esset** **impetus** gentīlium et Iūdaeōrum cum prīncipibus **suīs**, ut contumēliīs afficerent et lapidārent eōs,

6 intellegentēs cōnfūgērunt ad cīvitātēs Lycāoniae, Lystram et Derbēn et ad regiōnem in circuitū

7 et ibi ēvangelīzantēs erant.

8 Et quīdam vir in Lystrīs īnfirmus pedibus sedēbat, claudus ex uterō mātris suae, quī numquam ambulāverat.

9 **Hic** audīvit Paulum loquentem; quī **intuitus** eum et vidēns quia habēret fidem, ut salvus fieret,

10 dīxit **magnā** vōce: “Surge super **pedēs** tuōs rēctus!”. Et exsilīvit et ambulābat.

11 Turbae autem cum vīdissent, quod fēcerat Paulus, **levāvērunt** **vōcem** suam Lycaonice dīcentēs: “Dīī similēs factī hominibus dēscendērunt ad nōs!”;

12 et vocābant Barnabam Iovem, Paulum vērō Mercurium, quoniam ipse erat dux verbī.

13 Sacerdōs **quoque** templī Iovis, quod erat ante cīvitātem, taurōs et corōnās ad iānuās afferēns cum **populīs**, volēbat sacrificāre.

14 Quod ubi audiērunt apostolī Barnabās et Paulus, cōnscīssis tunicīs **suīs**, exsiliērunt in turbam clāmantēs

15 et dīcentēs: “**Virī**, quid haec facitis? Et nōs mortālēs sumus similēs vōbīs hominēs, ēvangelīzantēs vōbīs ab hīs vānīs convertī ad Deum vīvum, quī fēcit caelum et terram et mare et omnia, quae in eīs sunt.

16 Quī in **praeteritīs** generātiōnibus permīsit omnēs gentēs ambulāre in viīs **suīs**;

17 et quidem nōn **sine** testimōniō sēmetipsum relīquit benefaciēns, dē caelō dāns vōbīs pluviās et tempora **frūctifera**, implēns cibō et **laetitiā** **corda** **vestra**”.

18 Et haec dīcentēs vix sēdāvērunt turbās, nē sibi immolārent.

19 Supervēnērunt autem ab **Antiochīā** et Īconiō Iūdaeī et persuāsīs turbīs lapidantēsque Paulum trahēbant extrā cīvitātem aestimantēs eum mortuum **esse**.

20 Circumdantibus autem eum discipulīs, surgēns intrāvit cīvitātem. Et **posterā** **diē** **profectus** **est** cum Barnabā in Derbēn.

21 Cumque ēvangelīzāssent cīvitātī illī et docuissent multōs, reversī sunt Lystram et Īconium et Antiochīam

22 cōnfirmantēs animās discipulōrum, exhortantēs, ut permanērent in **fide**, et quoniam per multās trībulātiōnēs oportet nōs intrāre in rēgnum Deī.

23 Et cum ōrdināssent illīs per singulās ecclēsiās presbytērōs et ōrāssent cum ieiūnātiōnibus, commendāvērunt eōs Dominō, in quem crēdiderant.

24 Trānseuntēsque Pisidiam vēnērunt Pamphȳliam;

25 et loquentēs in Perge verbum dēscendērunt in Attalīam.

26 Et inde nāvigāvērunt Antiochīam, unde erant trāditī grātiae Deī in opus, quod complēvērunt.

27 Cum autem vēnissent et congregāssent ecclēsiam, rettulērunt **quanta** fēcisset Deus cum illīs et quia aperuisset gentibus ōstium fideī.

28 **Morātī** sunt autem tempus nōn modicum cum discipulīs.

## 15

1 Et quīdam dēscendentēs dē **Iūdaeā** docēbant frātrēs: “**Nīsī** circumcīdāminī secundum mōrem Moysis, nōn potestis salvī fierī”.

2 **Facta** autem sēditiōne et conquīsītiōne nōn **minimā** Paulō et Barnabae adversum illōs, statuērunt, ut ascenderent Paulus et Barnabās et quīdam aliī ex illīs ad apostolōs et presbyterōs in Ierūsalēm super hāc quaestiōne.

3 Illī igitur dēductī ab **ecclēsiā** pertrānsiēbant Phoenīcēn et Samarīam nārrantēs conversiōnem gentium et faciēbant gaudium magnum omnibus frātribus.

4 Cum autem vēnissent Hierosolymam, susceptī sunt ab **ecclēsiā** et apostolīs et presbytērīs et annūntiāvērunt **quanta** Deus fēcisset cum illīs.

5 Surrēxērunt autem quīdam dē haeresī **pharīsaeōrum**, quī crēdiderant, dīcentēs: “Oportet **circumcīdere** eōs, praecipere **quoque** servāre lēgem Moysis!”.

6 Convēnēruntque apostolī et presbyterī **vidēre** dē verbō **hoc**.

7 Cum autem **magna** conquīsītiō fieret, surgēns Petrus dīxit ad eōs: “**Virī** frātrēs, vōs **scītis** quoniam ab antīquīs diēbus in vōbīs ēlēgit Deus per **os** meum audīre gentēs verbum ēvangeliī et **crēdere**;

8 et quī nōvit **corda**, Deus, testimōnium perhibuit illīs dāns Spīritum Sānctum sīcut et nōbīs;

9 et nihil discrēvit inter nōs et illōs **fide** pūrificāns **corda** eōrum.

10 Nunc ergō quid **tentātis** Deum **impōnere** iugum super cervīcem discipulōrum, quod neque patrēs nostrī neque nōs portāre potuimus?

11 Sed per grātiam Dominī **Iēsu** crēdimus salvārī quemadmodum et illī”.

12 Tacuit autem **omnis** multitūdō, et audiēbant Barnabam et Paulum nārrantēs **quanta** fēcisset Deus **signa** et prōdigia in gentibus per eōs.

13 Et postquam tacuērunt, respondit Iācōbus[*][jacob] dīcēns: “**Virī** frātrēs, **audītē** mē.

14 Simeōn nārrāvit quemadmodum prīmum Deus vīsitāvit **sūmere** ex gentibus **populum** nōminī suō;

15 et huic concordant verba Prophētārum, sīcut scrīptum **est**:

16 “Post haec revertar

et reaedificābō tabernāculum Dāvīd, quod **dēcidit**,

et **dīruta** eius reaedificābō et ērigam illud.

17 ut requīrant **reliquī** hominum Dominum

et omnēs gentēs, super quās invocātum **est** **nōmen** meum,

dīcit Dominus faciēns haec 18 **nota** ā saeculō”.

19 Propter quod ego iūdicō nōn inquiētārī eōs, quī ex gentibus convertuntur ad Deum,

20 sed **scrībere** ad eōs, ut abstineant sē ā contāminātiōnibus simulācrōrum et fornicātiōne et suffōcātō et sanguine.

21 Moysēs enim ā generātiōnibus antīquīs habet in singulīs cīvitātibus, quī eum **praedicent** in synagōgīs, ubi per omne sabbatum legitur”.

22 Tunc placuit apostolīs et presbytērīs cum omnī **ecclēsiā** ēlēctōs virōs ex eīs **mittere** Antiochīam cum Paulō et Barnabā: Iūdam, quī cognōminātur Barsabbās, et Sīlam, virōs prīmōs in frātribus,

23 scrībentēs per **manum** eōrum: “Apostolī et presbyterī frātrēs hīs, quī sunt Antiochīae et **Syriae** et Ciliciae, frātribus ex gentibus, salūtem!

24 Quoniam audīvimus quia quīdam ex nōbīs, quibus nōn mandāvimus, exeuntēs turbāvērunt vōs verbīs ēvertentēs animās vestrās,

25 placuit nōbīs collēctīs in ūnum **ēligere** virōs et **mittere** ad vōs cum cārissimīs nōbīs Barnabā et Paulō,

26 hominibus, quī trādidērunt animās suās prō nōmine Dominī nostrī **Iēsu** Chrīstī.

27 Mīsimus ergō Iūdam et Sīlam, quī et ipsī verbīs referent **eadem**.

28 Vīsum **est** enim Spīrituī Sānctō et nōbīs nihil **ultrā** **impōnere** vōbīs oneris quam haec necessāriō:

29 abstinēre ab īdōlothytīs et sanguine et **suffōcātīs** et fornicātiōne; ā quibus cūstōdientēs vōs **bene** agētis. Valēte”.

30 Illī igitur dīmissī dēscendērunt Antiochīam et, **congregātā** multitūdine, trādidērunt epistulam;

31 quam cum lēgissent, gāvīsī sunt super cōnsōlātiōne.

32 Iūdās **quoque** et Sīlās, cum et ipsī **essent** prophētae, verbō plūrimō cōnsōlātī sunt frātrēs et cōnfirmāvērunt.

33 Factō autem tempore, dīmissī sunt cum pāce ā frātribus ad eōs, quī **miserant** illōs.

(34) 35 Paulus autem et Barnabās dēmorābantur Antiochīae docentēs et ēvangelīzantēs cum aliīs plūribus verbum Dominī.

36 Post aliquot autem diēs dīxit ad Barnabam Paulus: “Revertentēs vīsitēmus frātrēs per ūniversās cīvitātēs, in quibus praedicāvimus verbum Dominī, quōmodo sē habeant”.

37 Barnabās autem volēbat sēcum **assūmere** et Iōannem, quī cognōminātur Mārcus;

38 Paulus autem iūdicābat eum, quī discessisset ab eīs ā **Pamphȳliā** et nōn īsset cum eīs in opus, nōn dēbēre recipī eum.

39 **Facta** **est** autem exacerbātiō, **ita** ut discēderent ab invicem, et Barnabās, assūmptō Mārcō, nāvigāret Cyprum.

40 Paulus vērō, **ēlēctō** **Sīlā**, **profectus** **est**, **trāditus** grātiae Dominī ā frātribus;

41 perambulābat autem **Syriam** et Ciliciam cōnfirmāns ecclēsiās.

## 16

1 **Pervēnit** autem in Derbēn et Lystram. Et ecce discipulus quīdam erat ibi nōmine Tīmotheus, fīlius mulieris Iūdaeae **fidēlis**, patre autem Graecō;

2 huic testimōnium reddēbant, quī in Lystrīs erant et Īconiī frātrēs.

3 Hunc voluit Paulus sēcum proficīscī et assūmēns circumcīdit eum propter Iūdaeōs, quī erant in illīs locīs; sciēbant enim omnēs quod pater eius Graecus **esset**.

4 Cum autem pertrānsīrent cīvitātēs, trādēbant eīs cūstōdīre dogmata, quae erant **dēcrēta** ab apostolīs et presbytērīs, quī **essent** Hierosolymīs.

5 Ecclēsiae quidem cōnfirmābantur **fide** et abundābant numerō cotīdiē.

6 Trānsiērunt autem Phrygiam et Galatiae regiōnem, vētātī ā Sānctō Spīritū loquī verbum in **Asiā**;

7 cum vēnissent autem circā Mȳsiam, tentābant īre Bīthȳniam, et nōn permīsit eōs **Spīritus** **Iēsu**;

8 cum autem praeterīssent Mȳsiam, dēscendērunt Troadem.

9 Et **vīsiō** per noctem Paulō **ostēnsa** **est**: vir Macedō quīdam erat stāns et dēprecāns eum et dīcēns: “Trānsiēns in **Macedoniam**, adiuvā nōs!”.

10 Ut autem vīsum vīdit, statim quaesīvimus proficīscī in **Macedoniam**, certī factī quia vocāsset nōs Deus ēvangelīzāre eīs.

11 Nāvigantēs autem ā Troade rēctō cursū **vēnimus** Samothrāciam et sequentī **diē** Neāpolim

12 et inde Philippōs, quae **est** **prīma** **partis** **Macedoniae** cīvitās, **colōnia**. Erāmus autem in hāc urbe diēbus aliquot commorantēs.

13 **Diē** autem sabbatōrum ēgressī sumus forās portam iuxtā flūmen, ubi putābāmus ōrātiōnem **esse**, et sedentēs loquēbāmur mulieribus, quae convēnerant.

14 Et quaedam mulier nōmine **Lȳdia**, **purpurāria** cīvitātis Thyatīrēnōrum colēns Deum, audiēbat, cuius Dominus aperuit cor **intendere** hīs, quae dīcēbantur ā Paulō.

15 Cum autem **baptīzāta** **esset** et **domus** eius, **dēprecāta** **est** dīcēns: “Sī iūdicāstis mē fidēlem Dominō **esse**, **introitē** in domum meam et manēte”; et coēgit nōs.

16 Factum **est** autem, euntibus nōbīs ad ōrātiōnem, puellam quandam habentem spīritum pȳthōnem obviāre nōbīs, quae quaestum magnum praestābat dominīs **suīs** dīvīnandō.

17 Haec **subsecūta** Paulum et nōs clāmābat dīcēns: “Istī hominēs servī Deī Altissimī sunt, quī annūntiant vōbīs viam **salūtis**”.

18 **Hoc** autem faciēbat multīs diēbus. Dolēns autem Paulus et conversus spīrituī dīxit: “Praecipiō tibi in nōmine **Iēsu** Chrīstī exīre ab **eā**”; et exiit **eadem** **hōra**.

19 Videntēs autem dominī eius quia exīvit spēs **quaestūs** eōrum, apprehendentēs Paulum et Sīlam trāxērunt in forum ad prīncipēs;

20 et prōdūcentēs eōs magistrātibus dīxērunt: “Hī hominēs conturbant cīvitātem nostram, cum sint Iūdaeī,

21 et annūntiant mōrēs, quōs nōn licet nōbīs suscipere neque facere, cum sīmus Rōmānī”.

22 Et concurrit plēbs adversus eōs; et **magistrātūs**, **scissīs** tunicīs eōrum, iussērunt virgīs caedī

23 et, cum multās **plāgās** eīs imposuissent, mīsērunt eōs in carcerem, praecipientēs cūstōdī, ut **cautē** cūstōdīret eōs;

24 quī cum tāle praeceptum accēpisset, mīsit eōs in interiōrem carcerem et **pedēs** eōrum strīnxit in lignō.

25 **Mēdiā** autem nocte, Paulus et Sīlās ōrantēs laudābant Deum, et audiēbant eōs, quī in **cūstōdiā** erant;

26 **subitō** vērō **terraemōtus** **factus** **est** magnus, **ita** ut movērentur fundāmenta carceris, et **aperta** sunt statim ōstia omnia, et ūniversōrum **vincula** **solūta** sunt.

27 Expergēfactus autem cūstōs carceris et vidēns apertās iānuās carceris, ēvāgīnātō gladiō volēbat sē interficere, aestimāns fūgisse vīnctōs.

28 Clāmāvit autem Paulus **magnā** vōce dīcēns: “Nihil **fēcerīs** tibi **malī**; ūniversī enim **hīc** sumus”.

29 **Petītō**que lūmine, intrō cucurrit et tremefactus prōcidit Paulō et Sīlae;

30 et prōdūcēns eōs forās ait: “Dominī, quid mē oportet facere, ut salvus fīam?”.

31 At illī dīxērunt: “Crēde in Dominō **Iēsu** et salvus **eris** tū et **domus** **tua**”.

32 Et locūtī sunt **eī** verbum Dominī cum omnibus, quī erant in domō eius.

33 Et tollēns eōs in **illā** **hōrā** **noctis** **lāvit** eōs ā **plāgīs**, et baptīzātus **est** ipse et omnēs eius continuō;

34 cumque perdūxisset eōs in domum, apposuit mēnsam et laetātus **est** cum omnī domō **suā** crēdēns Deō.

35 Et cum diēs **factus** **esset**, mīsērunt **magistrātūs** līctōrēs dīcentēs: “Dīmitte hominēs illōs!”.

36 Nūntiāvit autem cūstōs carceris verba haec Paulō: “Mīsērunt **magistrātūs**, ut dīmittāminī; nunc igitur exeuntēs **īte** in pāce”.

37 Paulus autem dīxit eīs: “Caesōs nōs **pūblicē**, indemnātōs, cum hominēs Rōmānī **essēmus**, mīsērunt in carcerem; et nunc **occultē** nōs ēiciunt? Nōn **ita**, sed veniant et ipsī nōs **ēducant**”.

38 Nūntiāvērunt autem magistrātibus līctōrēs verba haec. Timuēruntque audītō quod Rōmānī **essent**;

39 et venientēs dēprecātī sunt eōs et ēdūcentēs rogābant, ut ēgrederentur urbem.

40 Exeuntēs autem dē carcere introiērunt ad Lȳdiam et, **vīsīs** frātribus, cōnsōlātī sunt eōs et **profectī** sunt.

## 17

1Cum autem perambulāssent Amphipolim et Apollōniam, vēnērunt Thessalonīcam, ubi erat **synagōga** Iūdaeōrum.

2 Secundum cōnsuētūdinem autem suam Paulus introīvit ad eōs et per sabbata tria disserēbat eīs dē Scrīptūrīs

3 adaperiēns et comprobāns quia Chrīstum oportēbat patī et **resurgere** ā mortuīs, et: “**Hic** **est** Chrīstus, Iēsūs, quem ego annūntiō vōbīs”.

4 Et quīdam ex eīs crēdidērunt et adiūnctī sunt Paulō et Sīlae et dē colentibus Graecīs multitūdō **magna** et mulierēs nōbilēs nōn paucae.

5 Zēlantēs autem Iūdaeī assūmentēsque dē forō virōs quōsdam **malōs** et **turbā** **facta** concitāvērunt cīvitātem; et assistentēs domuī **Iāsonis** quaerēbant eōs **prōdūcere** in **populum**.

6 Et cum nōn invēnissent eōs, trahēbant **Iāsonem** et quōsdam frātrēs ad politarchās clāmantēs: “Quī orbem concitāvērunt, istī et hūc vēnērunt,

7 quōs suscēpit **Iāsōn**; et hī omnēs contrā **dēcrēta** Caesaris faciunt, rēgem alium dīcentēs **esse**, Iēsum”.

8 Concitāvērunt autem plēbem et politarchās audientēs haec;

9 et acceptō **satis** ab **Iāsone** et ā cēterīs, dīmīsērunt eōs.

10 Frātrēs vērō cōnfestim per noctem dīmīsērunt Paulum et Sīlam in Beroeam; quī cum advēnissent, in synagōgam Iūdaeōrum introiērunt.

11 Hī autem erant nōbiliōrēs eōrum, quī sunt Thessalonīcae, quī suscēpērunt verbum cum omnī aviditāte, cotīdiē scrūtantēs Scrīptūrās, sī haec **ita** sē habērent.

12 Et multī quidem crēdidērunt ex eīs et Graecārum mulierum honestārum et **virōrum** nōn paucī.

13 Cum autem cognōvissent in **Thessalonīcā** Iūdaeī quia et Beroeae annūntiātum **est** ā Paulō verbum Deī, vēnērunt et illūc commoventēs et turbantēs multitūdinem.

14 Statimque tunc Paulum dīmīsērunt frātrēs, ut īret usque ad mare; Sīlās autem et Tīmotheus remānsērunt ibi.

15 Quī autem dēdūcēbant Paulum, perdūxērunt usque Athēnās; et acceptō mandātō ad Sīlam et Tīmotheum, ut quam **celerrimē** venīrent ad illum, **profectī** sunt.

16 Paulus autem cum Athēnīs eōs exspectāret, **irrītābātur** **spīritus** eius in ipsō vidēns īdōlolatrīae dēditam cīvitātem.

17 Disputābat igitur in **synagōgā** cum Iūdaeīs et colentibus et in forō per omnēs diēs ad eōs, quī aderant.

18 Quīdam autem ex Epicūrēīs et Stōicīs philosophī disserēbant cum eō. Et quīdam dīcēbant: “Quid vult sēminiverbius **hic** **dīcere**?”; aliī vērō: “Novōrum daemoniōrum vidētur annūntiātor **esse**”, quia Iēsum et resurrēctiōnem ēvangelīzābat.

19 Et apprehēnsum eum ad Arēopagum dūxērunt dīcentēs: “Possumus scīre quae **est** haec **nova**, quae ā tē dīcitur, **doctrīna**?

20 **Mīra** enim quaedam īnfers auribus nostrīs; volumus ergō scīre quidnam velint haec **esse**”.

21 Athēniēnsēs autem omnēs et advenae hospitēs ad nihil aliud vacābant **nisi** aut **dīcere** aut audīre aliquid **nōvī**.

22 Stāns autem Paulus in **mediō** Arēopagī ait: “**Virī** Athēniēnsēs, per omnia quasi superstitiōsiōrēs vōs videō;

23 praeteriēns enim et vidēns simulācra **vestra** **invēnī** et āram, in **quā** scrīptum erat: “Ignōtō deō”. Quod ergō ignōrantēs colitis, **hoc** ego annūntiō vōbīs.

24 Deus, quī fēcit mundum et omnia, quae in eō sunt, **hīc**, caelī et terrae cum sit Dominus, nōn in manufāctīs templīs inhabitat

25 nec manibus hūmānīs colitur indigēns aliquō, cum ipse det omnibus vītam et īnspīrātiōnem et omnia;

26 fēcitque ex ūnō omne **genus** hominum inhabitāre super ūniversam faciem terrae, dēfīniēns **statūta** tempora et terminōs habitātiōnis eōrum,

27 **quaerere** Deum, sī forte attrectent eum et inveniant, quamvīs nōn **longē** sit ab ūnō**quoque** nostrum.

28 In ipsō enim vīvimus et movēmur et sumus, sīcut et quīdam vestrum poētārum dīxērunt:

“Ipsīus enim et **genus** sumus”.

29 **Genus** ergō cum sīmus Deī, nōn dēbēmus aestimāre aurō aut argentō aut lapidī, sculptūrae **artis** et cōgitātiōnis hominis, dīvīnum **esse** simile.

30 Et tempora quidem ignōrantiae dēspiciēns Deus, nunc annūntiat hominibus, ut omnēs ubīque paenitentiam agant,

31 eō quod statuit diem, in **quā** iūdicātūrus **est** orbem in **iūstitiā** in **virō**, quem cōnstituit, fidem praebēns omnibus suscitāns eum ā mortuīs”.

32 Cum audīssent autem resurrēctiōnem mortuōrum, quīdam quidem irrīdēbant, quīdam vērō dīxērunt: “Audiēmus tē dē **hōc** iterum”.

33 Sīc Paulus exīvit dē **mediō** eōrum.

34 Quīdam vērō **virī** adhaerentēs **eī** crēdidērunt; in quibus et Dionȳsius **Arēopagīta** et mulier nōmine Damāris et aliī cum eīs.

## 18

1 Post haec discēdēns ab Athe nis **venit** Corinthum.

2 Et in veniēns quendam Iūdaeum nōmine Aquilam, Ponticum genere, quī nūper vēnerat ab **Ītaliā**, et Priscillam uxōrem eius, eō quod praecēpisset Claudius **discēdere** omnēs Iūdaeōs ā **Rōmā**, accessit ad eōs

3 et, quia eiusdem erat **artīs**, manēbat apud eōs et operābātur; erant autem scēnofactōriae **artis**.

4 Disputābat autem in **synagōgā** per omne sabbatum suādēbatque Iūdaeīs et Graecīs.

5 Cum vēnissent autem dē **Macedoniā** Sīlās et Tīmotheus, īnstābat verbō Paulus testificāns Iūdaeīs **esse** Chrīstum Iēsum.

6 Contrādīcentibus autem eīs et blasphēmantibus, excutiēns vestīmenta dīxit ad eōs: “Sanguis vester super caput vestrum! Mundus ego. Ex **hōc** nunc ad gentēs vādam”.

7 Et migrāns inde intrāvit in domum cuiusdam nōmine Titī Iūstī, **colentīs** Deum, cuius **domus** erat **coniūncta** synagōgae.

8 Crīspus autem archisynagōgus crēdidit Dominō cum omnī domō **suā**, et multī Corinthiōrum audientēs crēdēbant et baptīzābantur.

9 Dīxit autem Dominus nocte per vīsiōnem Paulō: “Nōlī timēre, sed **loquere** et nē taceās,

10 quia ego sum tēcum, et nēmō appōnētur tibi, ut noceat tē, quoniam **populus** **est** mihi multus in hāc cīvitāte”.

11 Sēdit autem annum et sex mēnsēs docēns apud eōs verbum Deī.

12 Galliōne autem prōcōnsule Achāiae, īnsurrēxērunt ūnō animō Iūdaeī in Paulum et addūxērunt eum ad tribūnal

13 dīcentēs: “Contrā lēgem **hic** persuādet hominibus **colere** Deum”.

14 Incipiente autem Paulō aperīre **os**, dīxit Galliō ad Iūdaeōs: “Sī quidem **esset** inīquum aliquid aut facinus pessimum, ō Iūdaeī, meritō vōs sustinērem;

15 sī vērō quaestiōnēs sunt dē verbō et nōminibus et **lēge** **vestrā**, vōs ipsī **vīderītis**; iūdex ego hōrum nōlō **esse**”.

16 Et mināvit eōs ā tribūnālī.

17 Apprehendentēs autem omnēs Sosthenen, prīncipem synagōgae, percutiēbant ante tribūnal; et nihil hōrum Galliōnī cūrae erat.

18 Paulus vērō, cum adhūc sustinuisset diēs multōs, frātribus valefaciēns nāvigābat **Syriam**, et cum eō **Priscillā** et **Aquilā**, quī sibi totonderat in **Cenchreīs** caput; habēbat enim vōtum.

19 Dēvēnēruntque Ephesum, et illōs ibi relīquit; ipse vērō **ingressus** synagōgam disputābat cum Iūdaeīs.

20 Rogantibus autem eīs, ut ampliōre tempore manēret, nōn cōnsēnsit,

21 sed valefaciēns et dīcēns: “Iterum revertar ad vōs Deō volente”, nāvigāvit ab Ephesō;

22 et dēscendēns **Caesarēam** ascendit et salūtāvit ecclēsiam et dēscendit Antiochīam.

23 Et factō ibi aliquantō tempore, **profectus** **est** perambulāns ex ōrdine Galaticam regiōnem et Phrygiam, cōnfirmāns omnēs discipulōs.

24 Iūdaeus autem quīdam Apollō nōmine, Alexandrīnus nātiōne, vir ēloquēns, **dēvenit** Ephesum, potēns in Scrīptūrīs.

25 **Hic** erat catēchīzātus viam Dominī; et fervēns spīritū loquēbātur et docēbat dīligenter **ea**, quae sunt dē **Iēsu**, sciēns tantum baptisma Iōannis.

26 **Hic** ergō coepit fīdūciāliter **agere** in **synagōgā**; quem cum audīssent **Priscillā** et **Aquilā**, assūmpsērunt eum et dīligentius exposuērunt **eī** viam Deī.

27 Cum autem vellet trānsīre in Achāiam, exhortātī frātrēs scrīpsērunt discipulīs, ut susciperent eum; quī cum vēnisset, contulit multum hīs, quī crēdiderant per grātiam;

28 vehementer enim Iūdaeōs revincēbat **pūblicē**, ostendēns per Scrīptūrās **esse** Chrīstum Iēsum.

## 19

1 Factum **est** autem, cum Apollō **esset** Corinthī, ut Paulus, **peragrātīs** superiōribus partibus, venīret Ephesum et invenīret quōsdam discipulōs;

2 dīxitque ad eōs: “Sī Spīritum Sānctum accēpistis crēdentēs?”. At illī ad eum: “Sed neque, sī **Spīritus** Sānctus **est**, audīvimus”.

3 Ille vērō ait: “In quō ergō baptīzātī **estis**?”. Quī dīxērunt: “In Iōannis baptismate”.

4 Dīxit autem Paulus: “Iōannēs baptīzāvit baptisma paenitentiae, **populō** dīcēns in eum, quī ventūrus **esset** post ipsum ut crēderent, **hoc** **est** in Iēsum”.

5 Hīs **audītis**, baptīzātī sunt in nōmine Dominī **Iēsu**;

6 et cum imposuisset illīs **manūs** Paulus, **venit** **Spīritus** Sānctus super eōs, et loquēbantur linguīs et prophetābant.

7 Erant autem omnēs **virī** **ferē** duodecim.

8 Introgressus autem synagōgam cum **fīdūciā** loquēbātur per trēs mēnsēs disputāns et suādēns dē rēgnō Deī.

9 Cum autem quīdam indūrārentur et nōn crēderent maledīcentēs viam **cōram** multitūdine, discēdēns ab eīs sēgregāvit discipulōs, cotīdiē disputāns in **scholā** Tyrannī.

10 **Hoc** autem factum **est** per biennium, **ita** ut omnēs, quī habitābant in **Asiā**, audīrent verbum Dominī, Iūdaeī atque Graecī.

11 Virtūtēsque nōn quāslibet Deus faciēbat per **manūs** Paulī,

12 **ita** ut etiam super languidōs dēferrentur ā corpore eius sūdāria vel sēmicīnctia, et recēderent ab eīs languōrēs, et **spīritūs** nēquam ēgrederentur.

13 Tentāvērunt autem quīdam et dē circumeuntibus Iūdaeīs exorcistīs invocāre super eōs, quī habēbant **spīritūs** **malōs**, **nōmen** Dominī **Iēsu** dīcentēs: “Adiūrō vōs per Iēsum, quem Paulus **praedicat**”.

14 Erant autem cuiusdam Scevae Iūdaeī prīncipis sacerdōtum septem fīliī, quī **hoc** faciēbant.

15 Respondēns autem **spīritus** nēquam dīxit eīs: “Iēsum **novī** et Paulum sciō; vōs autem quī **estis**?”.

16 Et īnsiliēns homō in eōs, in quō erat **spīritus** **malus**, **dominātus** ambōrum invaluit contrā eōs, **ita** ut nūdī et vulnerātī effugerent dē domō **illa**.

17 **Hoc** autem nōtum factum **est** omnibus Iūdaeīs atque Graecīs, quī habitābant Ephesī, et **cecidit** timor super omnēs illōs, et magnificābātur **nōmen** Dominī **Iēsu**.

18 Multīque crēdentium veniēbant cōnfitentēs et annūntiantēs **āctūs** suōs.

19 Multī autem ex hīs, quī fuerant **cūriōsa** sectātī, cōnferentēs librōs combussērunt **cōram** omnibus; et computāvērunt **pretia** illōrum et invēnērunt argentī quīnquāgintā **mīlia**.

20 **Ita** fortiter verbum Dominī crēscēbat et convalēscēbat.

21 Hīs autem **explētis**, prōposuit Paulus in Spīritū, **trānsitā** **Macedoniā** et **Achāiā**, īre Hierosolymam, dīcēns: “Postquam fuerō ibi, oportet mē et Rōmam **vidēre**”.

22 Mittēns autem in **Macedoniam** duōs ex ministrantibus sibi, Tīmotheum et Erastum, ipse remānsit ad tempus in **Asiā**.

23 **Facta** **est** autem in illō tempore turbātiō nōn **minima** dē **viā**.

24 Dēmētrius enim quīdam nōmine, argentārius, faciēns aedēs argenteās Diānae praestābat artificibus nōn modicum quaestum;

25 quōs congregāns et eōs, quī eiusmodī erant opificēs, dīxit: “**Virī**, **scītis** quia dē **hōc** artificiō acquīsītiō **est** nōbīs;

26 et vidētis et **audītis** quia nōn **sōlum** Ephesī, sed paene tōtīus Asiae Paulus **hic** suādēns āvertit multam turbam dīcēns quoniam nōn sunt dīī, quī manibus fīunt.

27 Nōn **sōlum** autem haec perīclitātur nōbīs pars in redargūtiōnem venīre, sed et magnae deae Diānae templum in nihilum reputārī, et dēstruī incipiet maiestās eius, quam **tōta** **Asia** et **orbis** colit”.

28 Hīs **audītis**, replētī sunt **īrā** et clāmābant dīcentēs: “**Magna** **Diāna** Ephesiōrum!”;

29 et **implēta** **est** cīvitās cōnfūsiōne, et impetum fēcērunt ūnō animō in theātrum, raptō Gāiō et Aristarchō Macedonibus, comitibus Paulī.

30 Paulō autem volente intrāre in **populum**, nōn permīsērunt discipulī;

31 quīdam autem dē Asiarchīs, quī erant **amīcī** eius, mīsērunt ad eum rogantēs, nē sē daret in theātrum.

32 **Aliī** autem aliud clāmābant; erat enim **ecclēsia** **cōnfūsa**, et plūrēs nesciēbant **quā** ex **causā** convēnissent.

33 Dē **turbā** autem īnstrūxērunt Alexandrum, prōpellentibus eum Iūdaeīs; Alexander ergō, manū silentiō postulātō, volēbat ratiōnem **reddere** **populō**.

34 Quem ut cognōvērunt Iūdaeum **esse**, vōx **facta** **est** **ūna** omnium quasi per hōrās duās clāmantium: “**Magna** **Diāna** Ephesiōrum”.

35 Et cum sēdāsset **scrība** turbam, dīxit: “**Virī** Ephesiī, **quis** enim **est** hominum, quī nesciat Ephesiōrum cīvitātem cultrīcem **esse** magnae Diānae et simulācrī ā Iove dēlāpsī?

36 Cum ergō hīs contrādīcī nōn possit, oportet vōs sēdātōs **esse** et nihil temere **agere**.

37 Addūxistis enim hominēs istōs neque sacrilegōs neque blasphēmantēs deam nostram.

38 Quod sī Dēmētrius et, quī cum eō sunt, artificēs habent adversus aliquem causam, **conventūs** forēnsēs aguntur, et prōcōnsulēs sunt: accūsent invicem.

39 Sī quid autem ulterius quaeritis, in **lēgitimā** **ecclēsiā** poterit absolvī.

40 Nam et perīclitāmur arguī sēditiōnis hodiernae, cum nūllus obnoxius sit, dē quō nōn possīmus **reddere** ratiōnem **concursus** istīus”. Et cum haec dīxisset, dīmīsit ecclēsiam.

## 20

1 Postquam autem cessāvit **tumultus**, **accersītīs** Paulus discipulīs et exhortātus eōs, valedīxit et **profectus** **est**, ut īret in **Macedoniam**.

2 Cum autem perambulāsset partēs illās et exhortātus eōs fuisset multō sermōne, **venit** ad Graeciam;

3 cumque fēcisset mēnsēs trēs, factae sunt illī īnsidiae ā Iūdaeīs nāvigātūrō in **Syriam**, habuitque cōnsilium, ut reverterētur per **Macedoniam**.

4 Comitābātur autem eum Sōpater Pyrrhī Beroeēnsīs, Thessalonīcēnsium vērō Aristarchus et Secundus et Gāius Derbeus et Tīmotheus, Asiānī vērō Tychicus et Trophimus.

5 Hī cum praecessissent, sustinēbant nōs Troadē;

6 nōs vērō nāvigāvimus post diēs Azȳmōrum ā Philippīs et **vēnimus** ad eōs Troadem in diēbus quīnque, ubi dēmorātī sumus diēbus septem.

7 In **ūnā** autem sabbatōrum, cum convēnissēmus ad frangendum pānem, Paulus disputābat eīs, **profectūrus** in crāstinum, prōtrāxitque sermōnem usque in mediam noctem.

8 Erant autem lampadēs cōpiōsae in cēnāculō, ubi erāmus congregātī;

9 sedēns autem quīdam adulēscēns nōmine Eutychus super fenestram, cum mergerētur somnō gravī, disputante diūtius Paulō, ēductus somnō **cecidit** dē tertiō cēnāculō deorsum et sublātus **est** mortuus.

10 Cum dēscendisset autem Paulus, incubuit super eum et **complexūs** dīxit: “Nōlīte turbārī, **anima** enim ipsīus in eō **est**!”.

11 Ascendēns autem frangēnsque pānem et gustāns **satis**que allocūtus usque in lūcem, sīc **profectus** **est**.

12 Addūxērunt autem puerum vīventem et cōnsōlātī sunt nōn **minimē**.

13 Nōs autem praecēdentēs nāvī ēnāvigāvimus in **Assōn**, inde susceptūrī Paulum; sīc enim disposuerat volēns ipse per terram iter facere.

14 Cum autem convēnisset nōs in **Assōn**, assūmptō eō, **vēnimus** Mitylenēn

15 et inde nāvigantēs sequentī **diē** **pervēnimus** contrā Chīum et **alia** applicuimus Samum et sequentī **vēnimus** Mīlētum.

16 Prōposuerat enim Paulus trānsnāvigāre Ephesum, nē **quā** **morā** illī fieret in **Asiā**; festīnābat enim, sī possibile sibi **esset**, ut diem Pentēcostēn faceret Hierosolymīs.

17 Ā Mīlētō autem mittēns Ephesum convocāvit presbyterōs ecclēsiae.

18 Quī cum vēnissent ad eum, dīxit eīs: “Vōs **scītis** ā **prīmā** **diē**, **quā** **ingressus** sum in Asiam, quāliter vōbīscum per omne tempus fuerim,

19 serviēns Dominō cum omnī **humilitāte** et lacrimīs et tentātiōnibus, quae mihi **accidērunt** in īnsidiīs Iūdaeōrum;

20 quōmodo nihil subtrāxerim ūtilium, quōminus annūntiārem vōbīs et docērem vōs **pūblicē** et per domōs,

21 testificāns Iūdaeīs atque Graecīs in Deum paenitentiam et fidem in Dominum nostrum Iēsum.

22 Et nunc ecce alligātus ego Spīritū **vādō** in Ierūsalēm, quae in **eā** **ēventūra** sint mihi ignōrāns,

23 **nisi** quod **Spīritus** Sānctus per omnēs cīvitātēs prōtestātur mihi dīcēns quoniam **vincula** et trībulātiōnēs mē **manent**.

24 Sed nihilī faciō animam meam pretiōsam mihi, dummodo cōnsummem cursum meum et ministerium, quod accēpī ā Dominō **Iēsu**, testificārī ēvangelium grātiae Deī.

25 Et nunc ecce ego sciō quia amplius nōn vidēbitis faciem meam vōs omnēs, per quōs trānsīvī praedicāns rēgnum;

26 quāpropter contestor vōs **hodiernā** **diē**, quia mundus sum ā sanguine omnium;

27 nōn enim **subterfūgī**, quōminus annūntiārem omne cōnsilium Deī vōbīs.

28 Attendite vōbīs et ūniversō gregī, in quō vōs **Spīritus** Sānctus posuit epīscopōs, **pāscere** ecclēsiam Deī, quam acquīsīvit sanguine suō.

29 Ego sciō quoniam intrābunt post discessiōnem meam lupī gravēs in vōs nōn parcentēs gregī;

30 et ex vōbīs ipsīs exsurgent **virī** loquentēs **perversa**, ut abstrahant discipulōs post sē.

31 Propter quod **vigilāte**, **memoriā** retinentēs quoniam per triennium nocte et **diē** nōn cessāvī cum lacrimīs monēns ūnumquemque vestrum.

32 Et nunc commendō vōs Deō et verbō grātiae ipsīus, quī potēns **est** aedificāre et dare hērēditātem in **sānctificātīs** omnibus.

33 Argentum aut aurum aut vestem **nūllīus** concupīvī;

34 ipsī **scītis** quoniam ad **eā**, quae mihi opus erant et hīs, quī mēcum sunt, ministrāvērunt **manūs** istae.

35 Omnia ostendī vōbīs quoniam sīc labōrantēs oportet suscipere īnfirmōs, ac meminisse verbōrum Dominī **Iēsu**, quoniam ipse dīxit: “Beātius **est** **magis** dare quam accipere!””.

36 Et cum haec dīxisset, positīs genibus **suīs**, cum omnibus illīs ōrāvit.

37 Magnus autem **flētus** **factus** **est** omnium; et prōcumbentēs super collum Paulī ōsculābantur eum

38 dolentēs **maximē** in verbō, quod dīxerat, quoniam amplius faciem eius nōn **essent** vīsūrī. Et dēdūcēbant eum ad nāvem.

## 21

1 Cum autem factum **esset**, ut nāvigārēmus abstractī ab eīs, rēctō cursū **vēnimus** Chō et sequentī **diē** Rhodum et inde **Patarā**;

2 et cum invēnissēmus nāvem trānsfretantem in Phoenīcēn, ascendentēs nāvigāvimus.

3 Cum pāruissēmus autem Cyprō, et relinquentēs eam ad sinistram nāvigābāmus in **Syriam** et **vēnimus** Tyrum, ibi enim **nāvis** erat **expositūra** onus.

4 Inventīs autem discipulīs, mānsimus ibi diēbus septem; quī Paulō dīcēbant per Spīritum, nē īret Hierosolymam.

5 Et explicitīs diēbus, **profectī** ībāmus, dēdūcentibus nōs omnibus cum uxōribus et fīliīs usque forās cīvitātem; et positīs genibus in lītore ōrantēs,

6 valefēcimus invicem et ascendimus in nāvem; illī autem rediērunt in **suā**.

7 Nōs vērō, nāvigātiōne **explicita**, ā **Tȳrō** **dēvēnimus** **Ptolemāida** et, **salūtātīs** frātribus, mānsimus **diē** **ūnā** apud illōs.

8 **Aliā** autem **diē** **profectī** **venīmus** **Caesarēam** et intrantēs in domum Philippī ēvangelistae, quī erat dē septem, mānsimus apud eum.

9 Huic autem erant fīliae quattuor virginēs prophetantēs.

10 Et cum **morārēmur** plūrēs diēs, **supervenit** quīdam ā **Iūdaeā** **prophēta** nōmine Agabus;

11 **is** cum vēnisset ad nōs et tulisset zōnam Paulī, alligāns sibi **pedēs** et **manūs** dīxit: “Haec dīcit **Spīritus** Sānctus: **Virum**, cuius **est** **zōna** haec, sīc alligābunt in Ierūsalēm Iūdaeī et trādent in **manūs** gentium”.

12 Quod cum audīssēmus, rogābāmus nōs et, quī locī illīus erant, nē ipse ascenderet Ierūsalēm.

13 Tunc respondit Paulus: “Quid facitis flentēs et afflīgentēs cor meum? Ego enim nōn **sōlum** alligārī sed et **morī** in Ierūsalēm **parātus** sum propter **nōmen** Dominī **Iēsu**”.

14 Et cum **eī** suādēre nōn possēmus, quiēvimus dīcentēs: “Dominī voluntās fīat!”.

15 Post diēs autem istōs praeparātī ascendēbāmus Hierosolymam;

16 vēnērunt autem et ex discipulīs ā **Caesarēā** nōbīscum addūcentēs apud quem hospitārēmur, Mnasōnem quendam Cyprium, antīquum discipulum.

17 Et cum vēnissēmus Hierosolymam, libenter excēpērunt nōs frātrēs.

18 Sequentī autem **diē** introībat Paulus nōbīscum ad Iacobum, omnēsque collēctī sunt presbyterī.

19 Quōs cum salūtāsset, nārrābat per **singulā**, quae fēcisset Deus in gentibus per ministerium ipsīus.

20 At illī cum audīssent, glōrificābant Deum dīxēruntque **eī**: “Vidēs, frāter, quot **mīlia** sint in Iūdaeīs, quī crēdidērunt, et omnēs aemulātōrēs sunt **lēgis**;

21 audiērunt autem dē tē quia discessiōnem doceās ā Moyse omnēs, quī per gentēs sunt, Iūdaeōs, dīcēns nōn dēbēre **circumcīdere** eōs fīliōs suōs neque secundum cōnsuētūdinēs ambulāre.

22 Quid ergō **est**? Utique audient tē supervēnisse.

23 **Hoc** ergō fac, quod tibi dīcimus. Sunt nōbīs **virī** quattuor vōtum habentēs super sē;

24 hīs assūmptīs, **sānctificā** tē cum illīs et **impendē** prō illīs, ut rādant **capita**, et scient omnēs quia, quae dē tē audiērunt, nihil sunt, sed ambulās et ipse cūstōdiēns lēgem.

25 Dē hīs autem, quī crēdidērunt, gentibus nōs scrīpsimus iūdicantēs, ut abstineant ab īdōlothytō et sanguine et suffōcātō et fornicātiōne”.

26 Tunc Paulus, assūmptīs **virīs**, **posterā** **diē** pūrificātus cum illīs intrāvit in templum annūntiāns explētiōnem diērum pūrificātiōnis, dōnec offerrētur prō ūnō**quoque** eōrum oblātiō.

27 Dum autem septem diēs cōnsummārentur, hī, quī dē **Asiā** erant, Iūdaeī cum vīdissent eum in templō, concitāvērunt omnem turbam et iniēcērunt **eī** **manus**

28 clāmantēs: “**Virī** Isrāēlītae, adiuvāte! **Hic** **est** homō, quī adversus **populum** et lēgem et locum hunc omnēs ubīque docēns, īnsuper et Graecōs indūxit in templum et polluit sānctum locum istum”.

29 Vīderant enim Trophimum Ephesium in cīvitāte cum ipsō, quem aestimābant quoniam in templum indūxisset Paulus.

30 **Commōta**que **est** cīvitās **tōta**, et **facta** **est** concursiō **populī**, et apprehendentēs Paulum trahēbant eum extrā templum, et statim clausae sunt iānuae.

31 Quaerentibus autem eum **occīdere**, nūntiātum **est** tribūnō **cohortīs** quia **tōta** cōnfunditur Ierūsalēm,

32 quī statim, assūmptīs mīlitibus et centuriōnibus, dēcucurrit ad illōs; quī cum vīdissent tribūnum et mīlitēs, cessāvērunt percutere Paulum.

33 Tunc accēdēns tribūnus apprehendit eum et iussit alligārī catēnīs duābus et interrogābat **quis** **esset** et quid fēcisset.

34 **Aliī** autem aliud clāmābant in **turbā**; et cum nōn posset certum **cognōscere** prae tumultū, iussit **dūcī** eum in **castra**.

35 Et cum vēnisset ad **gradūs**, contigit ut portārētur ā mīlitibus propter vim turbae;

36 sequēbātur enim multitūdō **populī** clāmantēs: “Tolle eum!”.

37 Et cum coepisset indūcī in **castra**, Paulus dīcit tribūnō: “Sī licet mihi loquī aliquid ad tē?”. Quī dīxit: “**Graecē** nōstī?

38 **Nōnne** tū **es** Aegyptius, quī ante hōs diēs tumultum concitāstī et ēdūxistī in dēsertum quattuor **mīlia** **virōrum** sīcāriōrum?”.

39 Et dīxit Paulus: “Ego homō sum quidem Iūdaeus ā Tarsō Ciliciae, nōn ignōtae cīvitātis mūniceps; rogō autem tē, permitte mihi loquī ad **populum**”.

40 Et cum ille permīsisset, Paulus stāns in gradibus annuit manū ad plēbem et, magnō silentiō factō, allocūtus **est** Hebraēā **linguā** dīcēns:

## 22

1 “**Virī** frātrēs et patrēs, audī tē ā mē, quam ad vōs nunc reddō, ratiōnem”. 2 Cum audīssent autem quia Hebraea **lingua** loquēbātur ad illōs, **magis** praestitērunt silentium. Et dīxit:

3 “Ego sum vir Iūdaeus, **nātus** Tarsō Ciliciae, ēnūtrītus autem in **istā** cīvitāte, secus **pedēs** Gamaliēl **ērudītus** iuxtā vēritātem paternae **lēgis**, aemulātor Deī, sīcut et vōs omnēs **estis** hodiē.

4 Quī hanc viam persecūtus sum usque ad mortem, alligāns et trādēns in cūstōdiās virōs ac mulierēs,

5 sīcut et prīnceps sacerdōtum testimōnium mihi reddit et omne concilium; ā quibus et epistulās accipiēns ad frātrēs, **Damascum** pergēbam, ut addūcerem et eōs, quī ibi **essent**, vīnctōs in Ierūsalēm, **utī** pūnīrentur.

6 Factum **est** autem, eunte mē et appropinquante Damascō, circā mediam diem **subitō** dē caelō circumfulsit mē lūx **cōpiōsa**;

7 et **dēcidī** in terram et audīvī **vōcem** dīcentem mihi: “Saūl, Saūl, quid mē **persequeris**?”.

8 Ego autem respondī: “**Quis** **es**, Domine?”. Dīxitque ad mē: “Ego sum Iēsūs Nazarēnus, quem tū **persequeris**”.

9 Et, quī mēcum erant, lūmen quidem vīdērunt, **vōcem** autem nōn audiērunt eius, quī loquēbātur mēcum.

10 Et dīxī: “Quid faciam, Domine?”. Dominus autem dīxit ad mē: “Surgēns **vāde** **Damascum**, et ibi tibi **dicētur** dē omnibus, quae statūtum **est** tibi, ut facerēs”.

11 Et cum nōn vidērem prae clāritāte lūminis illīus, ad **manum** **dēductus** ā comitibus **venī** **Damascum**.

12 Ananiās autem quīdam vir religiōsus secundum lēgem, testimōnium habēns ab omnibus habitantibus Iūdaeīs,

13 veniēns ad mē et astāns dīxit mihi: “Saūl frāter, respice!”. Et ego **eādem** **hōrā** respexī in eum.

14 At ille dīxit: “Deus patrum nostrōrum praeōrdināvit tē, ut cognōscerēs voluntātem eius et vidērēs Iūstum et audīrēs **vōcem** ex ōre eius,

15 quia **eris** **testis** illī ad omnēs hominēs eōrum, quae vīdistī et audīstī.

16 Et nunc quid **morāris**? Exsurgēns baptīzāre et ablue **peccāta** **tua**, invocātō nōmine ipsīus”.

17 Factum **est** autem, revertentī mihi in Ierūsalēm et ōrantī in templō fierī mē in stupōre **mentis**

18 et **vidēre** illum dīcentem mihi: “**Festīnā** et exī vēlōciter ex Ierūsalēm, quoniam nōn recipient testimōnium tuum dē mē”.

19 Et ego dīxī: “Domine, ipsī sciunt quia ego eram conclūdēns in carcerem et caedēns per synagōgās eōs, quī crēdēbant in tē;

20 et cum funderētur sanguis Stephanī **testis** tuī, et ipse astābam et cōnsentiēbam et cūstōdiēbam vestīmenta interficientium illum”.

21 Et dīxit ad mē: “**Vade**, quoniam ego in nātiōnēs **longē** mittam tē””.

22 Audiēbant autem eum usque ad **hoc** verbum et **levāvērunt** **vōcem** suam dīcentēs: “Tolle dē **terrā** eiusmodī, nōn enim fās **est** eum **vīvere**!”.

23 Vōciferantibus autem eīs et prōicientibus vestīmenta **sua** et pulverem iactantibus in āerem,

24 iussit tribūnus indūcī eum in **castra** dīcēns flagellīs eum interrogārī, ut scīret propter quam causam sīc acclāmārent **eī**.

25 Et cum astrīnxissent eum **lōrīs**, dīxit astantī centuriōnī Paulus: “Sī hominem Rōmānum et indemnātum licet vōbīs flagellāre?”.

26 Quō audītō, centuriō accēdēns ad tribūnum nūntiāvit dīcēns: “Quid āctūrus **es**? **Hic** enim homō Rōmānus **est**”.

27 Accēdēns autem tribūnus dīxit illī: “Dīc mihi, tū Rōmānus **es**?”. At ille dīxit: “Etiam”.

28 Et respondit tribūnus: “Ego **multā** **summā** cīvitātem hanc cōnsecūtus sum”. Et Paulus ait: “Ego autem et **nātus** sum”.

29 Prōtinus ergō discessērunt ab illō, quī eum interrogātūrī erant; tribūnus **quoque** timuit, postquam rescīvit quia Rōmānus **esset**, et quia alligāsset eum.

30 **Postera** autem **diē**, volēns scīre dīligenter **quā** ex **causā** accūsārētur ā Iūdaeīs, solvit eum et iussit prīncipēs sacerdōtum convenīre et omne concilium et prōdūcēns Paulum statuit **cōram** illīs.

## 23

1 Intendēns autem concilium Paulus ait: “**Virī** frātrēs, ego omnī **cōnscientiā** **bona** conversātus sum ante Deum usque in hodiernum diem”.

2 Prīnceps autem sacerdōtum Anāniās praecēpit astantibus sibi percutere **os** eius.

3 Tunc Paulus ad eum dīxit: “Percutiet tē Deus, pariēs **dealbātē**! Et tū **sēdēs** iūdicāns mē secundum lēgem et contrā lēgem iubēs mē percutī?”.

4 Et, quī astābant, dīxērunt: “Summum sacerdōtem Deī **maledīcis**?”.

5 Dīxit autem Paulus: “Nesciēbam, frātrēs, quia prīnceps **est** sacerdōtum; scrīptum **est** enim: “Prīncipem **populī** tuī nōn maledīcēs””.

6 Sciēns autem Paulus quia **ūna** pars **esset** saddūcaeōrum, et **altera** **pharīsaeōrum**, exclāmābat in conciliō: “**Virī** frātrēs, ego pharisaeus sum, fīlius **pharīsaeōrum**; dē spē et resurrēctiōne mortuōrum ego iūdicor”.

7 Et cum haec dīceret, **facta** **est** dissēnsiō inter **pharīsaeōs** et saddūcaeōs; et **dīvīsa** **est** multitūdō.

8 Saddūcaeī enim dīcunt nōn **esse** resurrēctiōnem neque angelum neque spīritum; **pharīsaeī** autem utrumque cōnfitentur.

9 **Factus** **est** autem clāmor magnus; et surgentēs scrībae quīdam **partīs** **pharīsaeōrum** pugnābant dīcentēs: “Nihil **malī** **invenīmus** in homine istō: quod sī **spīritus** **locūtus** **est** **eī** aut angelus”;

10 et cum **magnā** dissēnsiō **facta** **esset**, timēns tribūnus nē discerperētur Paulus ab ipsīs, iussit mīlitēs **dēscendere**, ut raperent eum dē **mediō** eōrum ac dēdūcerent in **castra**.

11 Sequentī autem nocte, assistēns **eī** Dominus ait: “Cōnstāns **estō**! Sīcut enim testificātus **es**, quae sunt dē mē, in Ierūsalēm, sīc tē oportet et Rōmae testificārī”.

12 **Facta** autem **diē**, faciēbant concursum Iūdaeī et dēvōvērunt sē dīcentēs neque mandūcātūrōs neque bibitūrōs, dōnec **occīderent** Paulum.

13 Erant autem plūs quam quadrāgintā, quī hanc coniūrātiōnem fēcerant;

14 quī accēdentēs ad prīncipēs sacerdōtum et seniōrēs dīxērunt: “Dēvōtiōne dēvōvimus nōs nihil gustātūrōs, dōnec **occīdāmus** Paulum.

15 Nunc ergō vōs nōtum facite tribūnō cum conciliō, ut prōdūcat illum ad vōs, tamquam aliquid certius cognitūrī dē eō; nōs vērō, priusquam appropiet, parātī sumus interficere illum”.

16 Quod cum audīsset fīlius sorōris Paulī īnsidiās, **vēnit** et intrāvit in **castra** nūntiāvitque Paulō.

17 Vocāns autem Paulus ad sē ūnum ex centuriōnibus ait: “Adulēscentem hunc perdūc ad tribūnum, habet enim aliquid **indicāre** illī”.

18 Et ille quidem assūmēns eum dūxit ad tribūnum et ait: “**Vīnctus** Paulus vocāns rogāvit mē hunc adulēscentem **perdūcere** ad tē, habentem aliquid loquī tibi”.

19 Apprehendēns autem tribūnus **manum** illīus, sēcessit cum eō seorsum et interrogābat: “Quid **est**, quod habēs **indicāre** mihi?”.

20 Ille autem dīxit: “Iūdaeī cōnstituērunt rogāre tē, ut **crāstinā** **diē** Paulum prōdūcās in concilium, quasi aliquid certius inquīsītūrum sit dē illō.

21 Tū ergō nē **crēdiderīs** illīs; īnsidiantur enim **eī** ex eīs **virī** amplius quadrāgintā, quī sē dēvōvērunt nōn mandūcāre neque **bibere**, dōnec interficiant eum; et nunc parātī sunt exspectantēs prōmissum tuum”.

22 Tribūnus igitur dīmīsit adulēscentem praecipiēns, nē cui ēloquerētur quoniam “haec **nota** mihi fēcistī”.

23 Et **vocātīs** duōbus centuriōnibus, dīxit: “**Parāte** mīlitēs ducentōs, ut eant usque **Caesarēam**, et equitēs septuāgintā et lanceāriōs ducentōs, ā **tertiā** **hōrā** **noctis**,

24 et iūmenta **praeparātē**”, ut impōnentēs Paulum salvum perdūcerent ad **Fēlīcem** praesidem,

25 scrībēns epistulam habentem fōrmam hanc:

26 “Claudius Lȳsiās optimō praesidī **Fēlīcī** salūtem.

27 **Virum** hunc comprehēnsum ā Iūdaeīs et incipientem interficī ab eīs, superveniēns cum **exercitū** ēripuī, cognitō quia Rōmānus **est**.

28 Volēnsque scīre causam, propter quam accūsābant illum, dēdūxī in concilium eōrum;

29 quem **invēnī** accūsārī dē quaestiōnibus **lēgis** ipsōrum, nihil vērō dignum morte aut vinculīs habentem crīmen.

30 Et cum mihi perlātum **esset** dē īnsidiīs, quae in **virum** parārentur, cōnfestim mīsī ad tē dēnūntiāns et accūsātōribus, ut **dīcant** adversum eum apud tē”.

31 Mīlitēs ergō, secundum praeceptum sibi assūmentēs Paulum, dūxērunt per noctem in Antipatridem;

32 et **posterā** **diē**, dīmissīs equitibus, ut abīrent cum eō, reversī sunt ad **castra**.

33 Quī cum vēnissent **Caesarēam** et trādidissent epistulam praesidī, statuērunt ante illum et Paulum.

34 Cum lēgisset autem et interrogāsset dē **quā** **prōvinciā** **esset**, et cognōscēns quia dē **Ciliciā**:

35 “**Audīam** tē, inquit, cum et accūsātōrēs tuī vēnerint”; iussitque in praetōriō **Hērōdis** cūstōdīrī eum.

## 24

1 Post quīnque autem diēs, dēscendit prīnceps sacerdō tum Ananīās cum seniōribus quibusdam et Tertullō quōdam ōrātōre, quī adiērunt praesidem adversus Paulum.

2 Et citātō eō, coepit accūsāre Tertullus dīcēns: “Cum in **multā** pāce **agamus** per tē, et **multa** corrigantur gentī huic per tuam prōvidentiam,

3 semper et ubīque suscipimus, **optimē** **Fēlīx**, cum omnī grātiārum āctiōne.

4 Nē diūtius autem tē prōtraham, ōrō, breviter audiās nōs prō **tuā** **clēmentiā**.

5 **Invēnimus** enim hunc hominem pestiferum et concitantem sēditiōnēs omnibus Iūdaeīs, quī sunt in ūniversō **orbe**, et auctōrem sēditiōnis sectae Nazarēnōrum,

6 quī etiam templum violāre **cōnātus** **est**, quem et apprehendimus,

(7) 8 ā quō **poteris** ipse dīiūdicāns dē omnibus istīs **cognōscere**, dē quibus nōs accūsāmus eum”.

9 Adiēcērunt autem et Iūdaeī dīcentēs haec **ita** sē habēre.

10 Respondit autem Paulus, annuente sibi **praeside** **dīcere**: “Ex multīs annīs **esse** tē iūdicem gentī huic sciēns bonō animō dē **causā** **meā** ratiōnem reddam,

11 cum possīs **cognōscere** quia nōn plūs sunt diēs mihi quam duodecim, ex quō ascendī adōrāre in Ierūsalēm,

12 et neque in templō invēnērunt mē cum aliquō disputantem aut concursum facientem turbae neque in synagōgīs neque in cīvitāte,

13 neque probāre possunt tibi, dē quibus nunc accūsant mē.

14 Cōnfiteor autem **hoc** tibi, quod secundum viam, quam dīcunt haeresim, sīc dēserviō patriō Deō crēdēns omnibus, quae secundum Lēgem sunt et in **Prophētīs** **scrīpta**,

15 spem habēns in Deum, quam et hī ipsī exspectant, resurrēctiōnem futūram iūstōrum et inīquōrum.

16 In **hōc** et ipse studeō **sine** offendiculō cōnscientiam habēre ad Deum et ad hominēs semper.

17 Post annōs autem plūrēs, eleēmosynās factūrus in gentem meam **vēnī** et oblātiōnēs;

18 in quibus invēnērunt mē pūrificātum in templō, nōn cum **turbā** neque cum tumultū;

19 quīdam autem ex **Asiā** Iūdaeī, quōs oportēbat apud tē praestō **esse** et accūsāre, sī quid habērent adversum mē;

20 aut hī ipsī **dīcant** quid invēnerint inīquitātis, cum stārem in conciliō,

21 **nisi** dē **ūnā** hāc vōce, **quā** clāmāvī inter eōs stāns: Dē resurrēctiōne mortuōrum ego iūdicor hodiē apud vōs!”.

22 Distulit autem illōs **Fēlīx** **certissimē** sciēns **ea**, quae dē hāc **viā** sunt, dīcēns: “Cum tribūnus Lȳsiās dēscenderit, cognōscam causam vestram”,

23 iubēns centuriōnī cūstōdīrī eum et habēre mītigātiōnem, nec quemquam prohibēre dē **suīs** ministrāre **eī**.

24 Post aliquot autem diēs, adveniēns **Fēlīx** cum **Drūsillā** uxōre **suā**, quae erat **Iūdaeā**, vocāvit Paulum et audīvit ab eō dē **fide**, quae **est** in Chrīstum Iēsum.

25 Disputante autem illō dē **iūstitiā** et **continentiā** et dē iūdiciō futūrō, timefactus **Fēlīx** respondit: “Quod nunc attinet, **vāde**; tempore autem opportūnō accersiam tē”,

26 simul et spērāns quia **pecūniā** darētur sibi ā Paulō; propter quod et frequenter accersiēns eum loquēbātur cum eō.

27 Bienniō autem explētō, accēpit successōrem **Fēlīx** Porcium Fēstum; volēnsque grātiam praestāre Iūdaeīs, **Fēlīx** relīquit Paulum vīnctum.

## 25

1 Fēstus ergō cum vēnisset in prōvinciam, post trīduum ascendit Hierosolymam ā **Caesarēā**;

2 adiēruntque eum prīncipēs sacerdōtum et prīmī Iūdaeōrum adversus Paulum, et rogābant eum

3 postulantēs grātiam adversum eum, ut iubēret perdūcī eum in Ierūsalēm, īnsidiās tendentēs, ut eum interficerent in **viā**.

4 Fēstus igitur respondit servārī Paulum in **Caesarēā**, sē autem mātūrius **profectūrum**:

5 “Quī ergō in vōbīs, ait, potentēs sunt, dēscendentēs simul, sī quod **est** in **virō** crīmen, accūsent eum”.

6 Dēmorātus autem inter eōs diēs nōn amplius quam octo aut decem, dēscendit **Caesarēam**; et **alterā** **diē** sēdit prō tribūnālī et iussit Paulum addūcī.

7 Quī cum perductus **esset**, circumstetērunt eum, quī ab Hierosolyma dēscenderant, Iūdaeī, multās et gravēs causās obicientēs, quās nōn poterant probāre,

8 Paulō ratiōnem reddente: “Neque in lēgem Iūdaeōrum neque in templum neque in Caesarem quidquam peccāvī”.

9 Fēstus autem volēns Iūdaeīs grātiam praestāre, respondēns Paulō dīxit: “Vīs Hierosolymam **ascendere** et ibi dē hīs iūdicārī apud mē?”.

10 Dīxit autem Paulus: “Ad tribūnal Caesaris stō, ubi mē oportet iūdicārī. Iūdaeīs nihil nocuī, sīcut et tū melius nōstī.

11 Sī ergō **iniūstē** ēgī et dignum morte aliquid fēcī, nōn recūsō **morī**; sī vērō nihil **est** eōrum, quae hī accūsant mē, nēmō potest mē illīs dōnāre. Caesarem appellō!”.

12 Tunc Fēstus cum cōnsiliō **locūtus** respondit: “Caesarem appellāstī; ad Caesarem ībis”.

13 Et cum diēs aliquot trānsāctī **essent**, **Agrippā** rēx et Berenīcē dēscendērunt **Caesarēam** et salūtāvērunt Fēstum.

14 Et cum diēs plūrēs ibi dēmorārentur, Fēstus **rēgī** indicāvit dē Paulō dīcēns: “Vir quīdam **est** dērelictus ā **Felice** **vīnctus**,

15 dē quō, cum essem Hierosolymīs, adiērunt mē prīncipēs sacerdōtum et seniōrēs Iūdaeōrum postulantēs adversus illum damnātiōnem;

16 ad quōs respondī, quia nōn **est** cōnsuētūdō Rōmānīs dōnāre aliquem hominem, priusquam **is**, quī accūsātur, praesentēs habeat accūsātōrēs locumque dēfendendī sē ab accūsātiōne accipiat.

17 Cum ergō hūc convēnissent, **sine** **ūllā** dīlātiōne sequentī **diē** sedēns prō tribūnālī iussī addūcī **virum**;

18 dē quō, cum stetissent accūsātōrēs, nūllam causam dēferēbant, dē quibus ego suspicābar **malīs**;

19 quaestiōnēs vērō quāsdam dē **suā** superstitiōne habēbant adversus eum et dē quōdam **Iēsu** dēfūnctō, quem affirmābat Paulus **vīvere**.

20 Haesitāns autem ego dē huiusmodī quaestiōne, dīcēbam sī vellet īre Hierosolymam et ibi iūdicārī dē istīs.

21 Paulō autem appellante, ut servārētur ad Augustī cognitiōnem, iussī servārī eum, dōnec mittam eum ad Caesarem”.

22 **Agrippā** autem ad Fēstum: “Volēbam et ipse hominem audīre!”. “Crās, inquit, audiēs eum”.

23 **Altera** autem **diē**, cum vēnisset **Agrippā** et Berenīcē cum **multā** ambitiōne, et introīssent in audītōrium cum tribūnīs et **virīs** prīncipālibus cīvitātis, et iubente Fēstō, adductus **est** Paulus.

24 Et dīcit Fēstus: “**Agrippā** rēx et omnēs, quī simul **adestis** nōbīscum **virī**, vidētis hunc, dē quō **omnis** multitūdō Iūdaeōrum interpellāvit mē Hierosolymīs et **hīc**, clāmantēs nōn oportēre eum **vīvere** amplius.

25 Ego vērō comperī nihil dignum eum morte fēcisse, ipsō autem **hoc** appellante Augustum, iūdicāvī **mittere**.

26 Dē quō quid certum scrībam dominō, nōn habeō; propter quod prōdūxī eum ad vōs et **maximē** ad tē, rēx **Agrippā**, ut, interrogātiōne **facta**, habeam quid scrībam;

27 **sine** ratiōne enim mihi vidētur **mittere** vīnctum et causās eius nōn significāre”.

## 26

1 **Agrippā** vērō ad Paulum ait: “Permittitur tibi loquī prō temetipsō”. Tunc Paulus, **extentā** manū, coepit ratiōnem **reddere**:

2 “Dē omnibus, quibus accūsor ā Iūdaeīs, rēx **Agrippā**, aestimō mē beātum, apud tē cum sim dēfēnsūrus mē hodiē,

3 **maximē** tē sciente omnia, quae apud Iūdaeōs sunt cōnsuētūdinēs et quaestiōnēs; propter quod, obsecrō, patienter mē audiās.

4 Et quidem vītam meam ā iuventūte, quae ab initiō fuit in gente **meā** et in Hierosolymīs, nōvērunt omnēs Iūdaeī;

5 praescientēs mē ab initiō, sī velint testimōnium perhibēre, quoniam secundum dīligentissimam sectam nostrae religiōnis vīxī pharisaeus.

6 Et nunc propter spem eius, quae ad patrēs nostrōs reprōmissiōnis **facta** **est** ā Deō, stō iūdiciō **subiectus**,

7 in quam duodecim **tribus** nostrae cum **persevērantiā** nocte ac **diē** dēservientēs spērant dēvenīre; dē **quā** spē accūsor ā Iūdaeīs, rēx!

8 Quid incrēdibile iūdicātur apud vōs, sī Deus mortuōs suscitat?

9 Et ego quidem exīstimāveram mē adversus **nōmen** **Iēsu** Nazarēnī dēbēre **multa** **contrāria** **agere**;

10 quod et fēcī Hierosolymīs, et multōs sānctōrum ego in carceribus inclūsī, ā prīncipibus sacerdōtum potestāte **acceptā**, et cum **occīderentur**, dētulī sententiam;

11 et per omnēs synagōgās frequenter pūniēns eōs compellēbam blasphēmāre, et abundantius īnsāniēns in eōs persequēbar usque in exterās cīvitātēs.

12 In quibus, dum īrem **Damascum** cum potestāte et permissū prīncipum sacerdōtum,

13 **diē** **mediā** in **viā** vīdī, rēx, dē caelō suprā splendōrem **sōlis** circumfulgēns mē lūmen et eōs, quī mēcum simul ībant;

14 omnēsque nōs cum **dēcidissēmus** in terram, audīvī **vōcem** loquentem mihi Hebraica **lingua**: “Saūl, Saūl, quid mē **persequeris**? Dūrum **est** tibi contrā stimulum calcitrāre”.

15 Ego autem dīxī: “**Quis** **es**, Domine?”. Dominus autem dīxit: “Ego sum Iēsūs, quem tū **persequeris**.

16 Sed exsurge et stā super **pedēs** tuōs; ad **hōc** enim appāruī tibi, ut cōnstituam tē ministrum et testem eōrum, quae vīdistī, et eōrum, quibus appārēbō tibi,

17 ēripiēns tē dē **populō** et dē gentibus, in quās ego mittō tē

18 aperīre oculōs eōrum, ut convertantur ā tenebrīs ad lūcem et dē potestāte Satānae ad Deum, ut accipiant remissiōnem peccātōrum et sortem inter sānctificātōs per fidem, quae **est** in mē”.

19 Unde, rēx **Agrippā**, nōn fuī incrēdulus **caelestis** vīsiōnis,

20 sed hīs, quī sunt Damascī prīmum et Hierosolymīs, et in omnem regiōnem Iūdaeae et gentibus annūntiābam, ut paenitentiam agerent et converterentur ad Deum **digna** paenitentiae **opera** facientēs.

21 Hāc ex **causā** mē Iūdaeī, cum essem in templō comprehēnsum, tentābant interficere.

22 Auxilium igitur assecūtus ā Deō usque in hodiernum diem stō testificāns minōrī atque maiōrī, nihil extrā dīcēns quam **ea**, quae Prophētae sunt locūtī **futūra** **esse** et Moysēs:

23 sī **passibilis** Chrīstus, sī prīmus ex resurrēctiōne mortuōrum lūmen annūntiātūrus **est** **populō** et gentibus”.

24 Sīc autem eō ratiōnem reddente, Fēstus **magnā** vōce dīxit: “Īnsānīs, Paule; multae tē litterae ad īnsāniam convertunt!”.

25 At Paulus: “Nōn īnsāniō, inquit, **optimē** Fēste, sed vēritātis et sōbrietātis verba ēloquor.

26 Scit enim dē hīs rēx, ad quem et aūdenter loquor; **latere** enim eum nihil hōrum arbitror, neque enim in angulō **hōc** gestum **est**.

27 Crēdis, rēx **Agrippā**, **Prophētīs**? Sciō quia crēdis”.

28 **Agrippā** autem ad Paulum: “In modicō suādēs mē Chrīstiānum fierī!”.

29 Et Paulus: “Optārem apud Deum et in modicō et in magnō nōn tantum tē sed et omnēs hōs, quī audiunt mē hodiē, fierī tālēs, **quālis** et ego sum, exceptīs vinculīs hīs!”.

30 Et exsurrēxit rēx et praeses et Berenīcē et quī **assidēbant** eīs;

31 et cum sēcessissent, loquēbantur ad invicem dīcentēs: “Nihil morte aut vinculīs dignum quid facit homō iste”.

32 **Agrippā** autem Fēstō dīxit: “Dīmittī poterat homō **hic**, sī nōn appellāsset Caesarem”.

## 27

1 Ut autem iūdicātum **est** nā vīgāre nōs in Ītaliam, trādidērunt et Paulum et quōsdam aliōs vīnctōs centuriōnī nōmine **Iūliō**, **cohortīs** Augustae.

2 Ascendentēs autem nāvem Hadramyttēnam, incipientem nāvigāre circā Asiae **loca**, sustulimus, persevērante nōbīscum Aristarchō Macedone Thessalonicēnsī;

3 sequentī autem **diē**, **dēvenīmus** Sidōnem, et **hūmānē** tractāns **Iūlius** Paulum permīsit ad amīcōs īre et cūram **suī** **agere**.

4 Et inde cum sustulissēmus, subnāvigāvimus Cyprō, proptereā quod **essent** ventī contrāriī;

5 et pelagus Ciliciae et Pamphȳliae nāvigantēs **venīmus** Myram, quae **est** Lyciae.

6 Et ibi inveniēns centuriō nāvem Alexandrīnam nāvigantem in Ītaliam trānsposuit nōs in eam.

7 Et cum multīs diēbus **tardē** nāvigārēmus et vix dēvēnissēmus contrā Cnidum, prohibente nōs ventō, subnāvigāvimus Crētae secundum Salmōnem;

8 et vix iuxtā eam nāvigantēs **venīmus** in locum quendam, quī vocātur Bonī **Portus**, cui iuxtā erat cīvitās Lasaea.

9 Multō autem tempore perāctō, et cum iam nōn **esset** **tūta** nāvigātiō, eō quod et ieiūnium iam praeterīsset, monēbat Paulus

10 dīcēns eīs: “**Virī**, videō quoniam cum **iniūriā** et multō damnō nōn **sōlum** oneris et **nāvis** sed etiam animārum nostrārum incipit **esse** nāvigātiō”.

11 Centuriō autem gubernātōrī et nauclērō **magis** crēdēbat quam hīs, quae ā Paulō dīcēbantur.

12 Et cum aptus **portus** nōn **esset** ad hiemandum, plūrimī statuērunt cōnsilium ēnāvigāre inde, sī quō **modo** possent dēvenientēs Phoenīcēn hiemāre, portum Crētae respicientem ad āfricum et ad caurum.

13 Aspīrante autem austrō, aestimantēs prōpositum sē **tenēre**, cum sustulissent, propius legēbant Crētam.

14 Nōn post multum autem mīsit sē contrā ipsam ventus tȳphōnicus, quī vocātur euroaquilō;

15 cumque **arrepta** **esset** **nāvis** et nōn posset cōnārī in ventum, **datā** **nāve** flātibus, ferēbāmur.

16 Īnsulam autem quandam dēcurrentēs, quae vocātur **Cauda**, potuimus vix obtinēre scapham,

17 **quā** **sublāta**, adiūtōriīs ūtēbantur accingentēs nāvem; et timentēs, nē in Syrtim **incīderent**, submissō vāse, sīc ferēbantur.

18 **Validē** autem nōbīs tempestāte **iactātīs**, sequentī **diē** iactum fēcērunt

19 et **tertia** **diē** **suīs** manibus armāmenta **nāvis** prōiēcērunt.

20 Neque **sōle** autem neque sīderibus appārentibus per plūrēs diēs, et tempestāte nōn **exiguā** imminente, iam auferēbātur spēs **omnis** **salūtis** nostrae.

21 Et cum **multa** ieiūnātiō fuisset, tunc stāns Paulus in **mediō** eōrum dīxit: “Oportēbat quidem, ō **virī**, audītō mē, nōn **tollere** ā **Crētā** lucrīque facere iniūriam hanc et iactūram.

22 Et nunc suādeō vōbīs bonō animō **esse**, **nūlla** enim āmissiō animae erit ex vōbīs praeterquam **nāvis**;

23 astitit enim mihi hāc nocte angelus Deī, cuius sum ego, cui et dēserviō,

24 dīcēns: “Nē timeās, Paule; Caesarī tē oportet **assistere**, et ecce dōnāvit tibi Deus omnēs, quī nāvigant tēcum”.

25 Propter quod bonō animō **ēstote**, **virī**; crēdō enim Deō, quia sīc erit, quemadmodum dictum **est** mihi.

26 In īnsulam autem quandam oportet nōs **incīdere**”.

27 Sed posteāquam **quārta** **decima** nox **supervēnit**, cum ferrēmur in **Hadriā**, circā mediam noctem suspicābantur nautae **appārēre** sibi aliquam regiōnem.

28 Quī submittentēs bolidem invēnērunt **passūs** vīgintī; et pusillum inde sēparātī et rūrsum submittentēs invēnērunt **passūs** quīndecim;

29 timentēs autem, nē in **aspera** **loca** **incīderēmus**, dē puppī mittentēs ancorās quattuor optābant diem fierī.

30 **Nautīs** vērō quaerentibus **fūgēre** dē nāvī, cum dēmīsissent scapham in mare sub obtentū, quasi ā **prōrā** inciperent ancorās **extendere**,

31 dīxit Paulus centuriōnī et mīlitibus: “**Nīsī** hī in nāvī mānserint, vōs salvī fierī nōn potestis”.

32 Tunc **abscīdērunt** mīlitēs fūnēs scaphae et passī sunt eam **excidere**.

33 Dōnec autem lūx inciperet fierī, rogābat Paulus omnēs **sūmere** cibum dīcēns: “**Quārta** **decima** hodiē **diē** exspectantēs ieiūnī **permanētis** nihil accipientēs;

34 propter quod rogō vōs accipere cibum, **hoc** enim prō salūte **vestrā** **est**, quia **nūllīus** vestrum capillus dē **capite** perībit”.

35 Et cum haec dīxisset et sūmpsisset pānem, grātiās ēgit Deō in cōnspectū omnium et, cum frēgisset, coepit mandūcāre.

36 Animaequiōrēs autem factī omnēs et ipsī assūmpsērunt cibum.

37 Erāmus vērō ūniversae animae in nāvī ducentae septuāgintā sex.

38 Et satiātī cibō alleviābant nāvem iactantēs trīticum in mare.

39 Cum autem diēs **factus** **esset**, terram nōn agnōscēbant; **sinum** vērō quendam cōnsīderābant habentem **lītus**, in quem cōgitābant, sī possent, ēicere nāvem.

40 Et cum ancorās abstulissent, committēbant marī simul laxantēs iūnctūrās gubernāculōrum et, **lēvātō** artemōne, secundum flātum aurae tendēbant ad **lītus**.

41 Et cum **incīdissent** in locum dithalassum, impēgērunt nāvem; et **prōra** quidem **fīxa** manēbat **immōbilis**, **puppis** vērō solvēbātur ā vī flūctuum.

42 Mīlitum autem cōnsilium fuit, ut cūstōdiās **occīderent**, nē **quis**, cum ēnatāsset, effugeret;

43 centuriō autem volēns servāre Paulum prohibuit eōs ā cōnsiliō iussitque eōs, quī possent natāre, **mittere** sē prīmōs et ad terram exīre

44 et cēterōs, quōsdam in tabulīs, quōsdam vērō super **eā**, quae dē nāvī **essent**; et sīc factum **est** ut omnēs ēvāderent ad terram.

## 28

1 Et cum ēvāsissēmus, tunc cognōvimus quia **Melita** in sūlā vocātur.

2 Barbarī vērō praestābant nōn modicam hūmānitātem nōbīs; **accēnsa** enim **pyra**, suscipiēbant nōs omnēs propter imbrem, quī imminēbat, et frīgus.

3 Cum congregāsset autem Paulus sarmentōrum aliquantam multitūdinem et imposuisset super ignem, **vīpera**, ā calōre cum prōcessisset, invāsit **manum** eius.

4 Ut vērō vīdērunt barbarī pendentem bēstiam dē manū eius, ad invicem dīcēbant: “Utique **homicīda** **est** homō **hic**, quī cum ēvāserit dē marī, Ultiō nōn permīsit **vīvere**”.

5 Et ille quidem excutiēns bēstiam in ignem, nihil **malī** **passus** **est**;

6 at illī exspectābant eum in tumōrem convertendum aut **subitō** cāsūrum et **morī**. Diū autem illīs exspectantibus et videntibus nihil **malī** in eō fierī, convertentēs sē dīcēbant eum **esse** deum.

7 In locīs autem illīs erant praedia prīncipis īnsulae nōmine Pūbliī, quī nōs suscipiēns trīduō **benignē** hospitiō recēpit.

8 Contigit autem patrem Pūbliī febribus et **dysenteriā** vexātum **iacere**, ad quem Paulus intrāvit et, cum ōrāsset et imposuisset **eī** **manus**, sānāvit eum.

9 Quō factō, et cēterī, quī in **īnsulā** habēbant īnfirmitātēs, accēdēbant et cūrābantur;

10 quī etiam multīs honōribus nōs honōrāvērunt et nāvigantibus imposuērunt, quae **necessāria** erant.

11 Post mēnsēs autem trēs, nāvigāvimus in nāvī **Alexandrīnā**, quae in **īnsulā** hiemāverat, cui erat īnsigne Castorum.

12 Et cum vēnissēmus Syracusam, mānsimus ibi trīduō;

13 inde solventēs **dēvenīmus** Rhēgium. Et post ūnum diem, superveniente austrō, **secundā** **diē** **vēnimus** Puteolōs,

14 ubi, inventīs frātribus, rogātī sumus **manēre** apud eōs diēs septem; et sīc **vēnimus** Rōmam.

15 Et inde cum audīssent dē nōbīs frātrēs, occurrērunt nōbīs usque ad Appiī Forum et Trēs Tabernās; quōs cum vīdisset Paulus, grātiās agēns Deō, accēpit fīdūciam.

16 Cum introīssēmus autem Rōmam, permissum **est** Paulō **manēre** sibimet cum cūstōdiente sē mīlite.

17 Factum **est** autem, ut post tertium diem convocāret prīmōs Iūdaeōrum; cumque convēnissent dīcēbat eīs: “Ego, **virī** frātrēs, nihil adversus plēbem faciēns aut mōrēs paternōs, **vīnctus** ab Hierosolymīs **trāditus** sum in **manūs** Rōmānōrum,

18 quī cum interrogātiōnem dē mē habuissent, volēbant **dīmittere**, eō quod **nūlla** **causa** **esset** **mortis** in mē;

19 contrādīcentibus autem Iūdaeīs, **coāctus** sum appellāre Caesarem, nōn quasi gentem meam habēns aliquid accūsāre.

20 Propter hanc igitur causam rogāvī vōs **vidēre** et alloquī; propter spem enim Isrāēl **catēnā** hāc circumdatus sum”.

21 At illī dīxērunt ad eum: “Nōs neque litterās accēpimus dē tē ā **Iūdaeā**, neque adveniēns aliquis frātrum nūntiāvit aut **locūtus** **est** quid dē tē **mālum**.

22 Rogāmus autem ā tē audīre quae **sentīs**; nam dē **sectā** hāc nōtum **est** nōbīs quia ubīque **eī** contrādīcitur”.

23 Cum cōnstituissent autem illī diem, vēnērunt ad eum in hospitium plūrēs, quibus expōnēbat testificāns rēgnum Deī suādēnsque eōs dē **Iēsu** ex **Lēge** Moysis et **Prophētīs** ā **māne** usque ad vesperam.

24 Et quīdam crēdēbant hīs, quae dīcēbantur, quīdam vērō nōn crēdēbant;

25 cumque invicem nōn **essent** cōnsentientēs, discēdēbant, dīcente Paulō ūnum verbum: “**Bene** **Spīritus** Sānctus **locūtus** **est** per Īsaiam prophētam ad patrēs vestrōs

26 dīcēns:

“**Vāde** ad **populum** istum et dīc:

Audītū audiētis et nōn intellegētis,

et videntēs vidēbitis et nōn perspiciētis.

27 Incrassātum **est** enim cor **populī** huius,

et auribus graviter audiērunt

et oculōs suōs compressērunt,

nē forte videant oculīs

et auribus audiant

et **cordē** intellegant et convertantur,

et sānābō illōs”.

28 **Notum** ergō sit vōbīs quoniam gentibus missum **est** **hoc** salūtāre Deī; ipsī et audient!”.

(29) 30 Mānsit autem bienniō **tōtō** in suō conductō; et suscipiēbat omnēs, quī ingrediēbantur ad eum,

31 praedicāns rēgnum Deī et docēns quae sunt dē Dominō **Iēsu** Chrīstō cum omnī **fīdūciā** **sine** prohibitiōne.

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24) [25](#25) [26](#26) [27](#27) [28](#28)

[andreas]: <./00 - Ambiguous Forms.md#andreas>
[fere]: <./00 - Ambiguous Forms.md#fere>
[galilaea]: <./00 - Ambiguous Forms.md#galilaea>
[jacob]: <./00 - Ambiguous Forms.md#jacob>
[matthias]: <./00 - Ambiguous Forms.md#matthias>
