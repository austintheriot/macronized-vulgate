**PROPHĒTĪA** DANIĒLIS

1 2 3 4 5 6 7 8 9 10 11 12 13 14

1 
1 Annō tertiō rēgnī Ioachim **rēgis** Iūdae **venit** Nabuchodonosor rēx Babylōnis Ierusālem et obsēdit eam;
2 et trādidit Dominus in manū eius Ioachim rēgem Iūdae et partem vāsōrum **domūs** Deī, et asportāvit **ea** in terram Sennaar in domum deōrum suōrum et vāsa intulit in domum thēsaurī deōrum suōrum.
3 Et ait rēx Asfanaz praepositō eunūchōrum suōrum, ut intrōdūceret dē fīliīs Isrāēl et dē sēmine **rēgiō** et tyrannōrum
4 puerōs, in quibus **nūlla** **esset** **maculā**, decōrōs **fōrma** et ērudītōs omnī **sapientiā**, cautōs **scientiā** et doctōs **disciplīnā**, et quī possent stāre in **palātiō** **rēgis**, et ut docērent eōs litterās et linguam Chaldaeōrum.
5 Et cōnstituit eīs rēx annōnam per singulōs diēs dē cibīs **suīs** et dē vīnō, unde bibēbat ipse, ut ēnūtrītī **tribus** annīs posteā stārent in cōnspectū **rēgis**.
6 Fuērunt ergō inter eōs dē fīliīs Iūdae Daniēl, Ananīās, Misael et Azāriās.
7 Et imposuit eīs praepositus eunūchōrum **nōmina**: Daniēlī Baltassar et Anāniae Sedrac, Misaēlī Misac et Azāriae Abdenāgō.
8 Prōposuit autem Daniēl in **corde** suō, nē polluerētur dē **mēnsā** **rēgis** neque dē vīnō **pōtūs** eius, et rogāvit eunūchōrum praepositum, nē contāminārētur.
9 **Dēdit** autem Deus Daniēlī grātiam et misericordiam in cōnspectū prīncipis eunūchōrum;
10 et ait prīnceps eunūchōrum ad Daniēl: “ Timeō ego dominum meum rēgem, quī cōnstituit vōbīs cibum et pōtum; quī sī vīderit **vultūs** vestrōs macilentiōrēs prae cēterīs adulēscentibus coaevīs vestrīs, condemnābitis caput meum **rēgī** ”.
11 Et dīxit Daniēl ad cūstōdem, quem cōnstituerat prīnceps eunūchōrum super Daniēl, Anāniam, Misael et Azāriam:
12 “ **Tentā** nōs, obsecrō, servōs tuōs diēbus decem, et dentur nōbīs legūmina ad vēscendum et **aquā** ad bibendum;
13 et videantur in cōnspectū tuō **vultūs** nostrī et **vultus** puerōrum, quī vēscuntur cibō **rēgiō**, et, sīcut **vidēris**, faciēs cum servīs tuīs ”.
14 Quī, audītō sermōne huiuscemodī, tentāvit eōs diēbus decem.
15 Post diēs autem decem appāruērunt **vultūs** eōrum meliōrēs et corpulentiōrēs prae omnibus puerīs, quī vēscēbantur cibō **rēgiō**.
16 Porrō cūstōs tollēbat **cibāria** et vīnum **pōtūs** eōrum dabatque eīs legūmina.
17 Quattuor autem puerīs hīs **dēdit** Deus scientiam et disciplīnam in omnī **scrīptūrā** et **sapientiā**, Daniēlī autem intellegentiam omnium vīsiōnum et somniōrum.
18 **Complētīs** itaque diēbus, post quōs dīxerat rēx, ut intrōdūcerentur, intrōdūxit eōs praepositus eunūchōrum in cōnspectū Nabuchodonosor.
19 Cumque **locūtus** eīs fuisset rēx, nōn sunt inventī dē ūniversīs tālēs ut Daniēl, Ananīās, Misael et Azāriās; et stetērunt in cōnspectū **rēgis**.
20 Et omne verbum sapientiae et **intellēctūs**, quod **scīscitātus** **est** ab eīs, rēx **invenit** in eīs decuplum super cūnctōs hariolōs et magōs, quī erant in ūniversō rēgnō eius.
21 Fuit autem Daniēl usque ad annum prīmum Cȳrī **rēgis**.
2
1 In annō secundō rēgnī Nabuchodonosor vīdit Nabuchodonosor somnium, et conterritus **est** **spīritus** eius, et somnus eius **fugit** ab eō.
2 Praecēpit autem rēx, ut convocārentur hariolī et magī et maleficī et Chaldaeī et indicārent **rēgī** **somnia** **sua**; quī cum vēnissent, stetērunt **cōram** **rēge**.
3 Et dīxit ad eōs rēx: “ Vīdī somnium, et **spīritus** meus conterritus **est**, ut intellegat somnium ”.
4 Respondēruntque Chaldaeī **rēgī** Aramaīcē: “ Rēx, in sempiternum **vīve**! Dīc somnium servīs tuīs, et interpretātiōnem eius indicābimus ”.
5 Et respondēns rēx ait Chaldaeīs: “ Sermō recessit ā mē. **Nisi** **indicāveritis** mihi somnium et coniectūram eius, in **frusta** **concidēminī**, et **domūs** vestrae in sterquilīnium pōnentur;
6 sī autem somnium et coniectūram eius **nārrāveritis**, praemia et **dōna** et honōrem multum accipiētis ā mē. Somnium igitur et interpretātiōnem eius **indicātē** mihi ”.
7 Respondērunt secundō atque dīxērunt: “ Rēx somnium **dīcat** servīs **suīs**, et interpretātiōnem illīus indicābimus ”.
8 Respondit rēx et ait: “ **Certē** **nōvī** quia tempus redimitis, scientēs quod recesserit ā mē sermō.
9 Sī ergō somnium nōn **indicāveritis** mihi, **ūna** **est** dē vōbīs **sententia**. Et verbum fallāx et dēceptiōne plēnum composuistis, ut loquāminī mihi, dōnec tempus pertranseat; somnium itaque dīcite mihi, ut sciam quod interpretātiōnem eius loquāminī mihi ”.
10 Respondentēs ergō Chaldaeī **cōram** **rēge** dīxērunt: “ Nōn **est** homō super terram quī sermōnem **rēgis** possit **indicāre**; quāpropter neque rēgum quisquam magnus et potēns verbum huiuscemodī scīscitātur ab omnī hariolō et magō et Chaldaeō.
11 Sermō enim, quem tū quaeris, rēx, **gravis** **est**, nec reperiētur quisquam quī **indīcet** illum in cōnspectū **rēgis**, exceptīs dīīs, quōrum nōn **est** cum hominibus conversātiō ”.
12 Quō audītō, rēx in furōre et in **īrā** **magnā** praecēpit, ut perīrent omnēs sapientēs Babylōnis.
13 Et **ēgressa** **sententia**, ut sapientēs interficerentur, quaerēbantur Daniēl et sociī eius, ut perīrent.
14 Tunc Daniēl interrogāvit cum cōnsiliō et **prūdentiā** Arioch, prīncipem mīlitiae **rēgis**, quī **ēgressus** fuerat ad interficiendōs sapientēs Babylōnis;
15 respondēns dīxit ad Arioch, quī ā **rēge** potestātem accēperat, quam ob causam tam **crūdēlis** **sententia** ā faciē **esset** **rēgis** **ēgressa**. Cum ergō rem indicāsset Arioch Daniēlī,
16 Daniēl **ingressus** rogāvit rēgem, ut tempus daret sibi ad solūtiōnem indicandam **regī**;
17 et **ingressus** **est** domum suam Anāniaeque, Misaēlī et Azāriae sociīs **suīs** indicāvit negōtium,
18 ut quaererent misericordiam ā faciē Deī caelī super sacrāmentō istō et nōn perīrent Daniēl et sociī eius cum cēterīs sapientibus Babylōnis.
19 Tunc Daniēlī per vīsiōnem nocte mystērium revēlātum **est**, et benedīxit Daniēl Deō caelī
20 et **locūtus** Daniēl ait:
“ Sit **nōmen** Deī benedictum
ā saeculō et usque in saeculum,
quia **sapientia** et fortitūdō eius sunt;
21 et ipse mūtat tempora et aetātēs,
trānsfert atque cōnstituit **rēgēs**,
dat sapientiam sapientibus
et scientiam intellegentibus disciplīnam:
22 ipse revēlat **profunda** et **abscondita**
et nōvit in tenebrīs **cōnstitūtā**,
et lūx cum eō inhabitat,
23 Tibi, Deus patrum meōrum, cōnfiteor tēque laudō,
quia sapientiam et fortitūdinem dedistī mihi
et nunc ostendistī mihi, quae rogāvimus tē,
quia sermōnem **rēgis** aperuistī nōbīs ”.
24 Proptereā Daniēl, **ingressus** ad Arioch, quem cōnstituerat rēx, ut perderet sapientēs Babylōnis, sīc **eī** **locūtus** **est**: “ Sapientēs Babylōnis nē perdās; introdūc mē in cōnspectū **rēgis** et solūtiōnem **rēgī** ēnārrābō ”.
25 Tunc Arioch festīnus intrōdūxit Daniēlem ad rēgem et dīxit **eī**: “ **Invenī** hominem dē fīliīs trānsmigrātiōnis Iūdae, quī solūtiōnem **rēgī** annūntiet ”.
26 Respondit rēx et dīxit Daniēlī, cuius **nōmen** erat Baltassar: “ Putāsne **vērē** **potes** mihi **indicāre** somnium, quod vīdī, et interpretātiōnem eius?”.
27 Et respondēns Daniēl **cōram** **rēge** ait: “ Mystērium, quod rēx interrogat, sapientēs, magī et hariolī et haruspicēs nōn queunt **indicāre** **rēgī**;
28 sed **est** Deus in caelō revēlāns mystēria, quī indicāvit tibi, rēx Nabuchodonosor, quae **ventūra** sunt in novissimīs temporibus. Somnium tuum et vīsiōnēs **capitis** tuī in cubīlī tuō huiuscemodī sunt:
29 Tū, rēx, cōgitāre coepistī in strātō tuō quid **esset** futūrum post haec; et, quī revēlat mystēria, ostendit tibi, quae **ventūra** sunt.
30 Mihi **quoque** nōn in **sapientiā**, quae **est** in mē plūs quam in cūnctīs vīventibus, sacrāmentum **hoc** revēlātum **est**, sed ut interpretātiō **rēgī** **manifēsta** fieret, et cōgitātiōnēs **mentis** tuae scīrēs.
31 Tū, rēx, vidēbās, et ecce **statua** **ūna** **grandīs**: **statua** **illa** **magna** et **statūra** **sublīmis** stābat contrā tē, et **intuitus** eius erat **terribilis**.
32 Huius statuae caput ex aurō optimō erat, pectus autem et brāchia dē argentō, porrō venter et femora ex **aere**,
33 tībiae autem ferreae, pedum quaedam pars erat **ferreā**, quaedam autem **fictilis**.
34 Vidēbās **ita**, dōnec abscissus **est** **lapis** **sine** manibus et percussit statuam in pedibus eius ferreīs et fictilibus et comminuit eōs;
35 tunc **contrīta** sunt pariter ferrum, **testa**, aes, argentum et aurum, et fuērunt quasi folliculus ex āreīs aestīvīs, et rapuit **ea** ventus, nūllusque locus **inventus** **est** eīs; **lapis** autem, quī percusserat statuam, **factus** **est** mōns magnus et implēvit ūniversam terram.
36 **Hoc** **est** somnium; interpretātiōnem **quoque** eius **dīcēmus** **cōram** tē, rēx.
37 Tū rēx rēgum **es**, et Deus caelī rēgnum et fortitūdinem et imperium et glōriam **dedit** tibi;
38 et omnia, in quibus habitant fīliī hominum et bēstiae agrī volucrēsque caelī, **dedit** in manū **tuā** et tē dominum ūniversōrum cōnstituit: tū **es** caput aureum.
39 Et post tē cōnsurget rēgnum aliud minus tē et rēgnum tertium aliud aereum, quod imperābit ūniversae terrae.
40 Et rēgnum quārtum erit rōbustum velut ferrum; quōmodo ferrum comminuit et domat omnia, et sīcut ferrum comminuēns conteret et comminuet omnia haec.
41 Porrō quia vīdistī pedum et digitōrum partem testae figulī et partem ferream, rēgnum dīvīsum erit; et rōbur ferrī erit **eī**, secundum quod vīdistī ferrum mixtum testae ex **lutō**.
42 Et digitōs pedum ex **parte** ferreōs et ex **parte** fictilēs, ex **parte** rēgnum erit solidum et ex **parte** contrītum.
43 Quod autem vīdistī ferrum mixtum testae ex **lutō**, commiscēbuntur quidem hūmānō sēmine, sed nōn adhaerēbunt sibi, sīcuti ferrum miscērī nōn potest testae.
44 In diēbus autem rēgnōrum illōrum suscitābit Deus caelī rēgnum, quod in aeternum nōn dissipābitur, et rēgnum **populō** alterī nōn trādētur: comminuet et cōnsūmet **ūniversa** **rēgnā** haec, et ipsum stābit in aeternum.
45 Secundum quod vīdistī quod dē monte abscīsus **est** **lapis** **sine** manibus et comminuit testam et ferrum et aes et argentum et aurum, Deus magnus ostendit **rēgī**, quae **ventūra** sunt posteā; et vērum **est** somnium et **fidēlis** interpretātiō eius ”.
46 Tunc rēx Nabuchodonosor **cecidit** in faciem suam et Daniēlem adōrāvit et hostiās et incēnsum praecēpit, ut sacrificārent **eī**.
47 Loquēns ergō rēx ait Daniēlī: “ **Vērē** Deus vester Deus deōrum **est** et Dominus rēgum et revēlāns mystēria, quoniam potuistī aperīre sacrāmentum **hoc** ”.
48 Tunc rēx Daniēlem in **sublīme** extulit et **mūnera** **multa** et **magna** **dēdit** **eī** et cōnstituit eum prīncipem super omnēs prōvinciās Babylōnis et prīncipem praefectōrum super cūnctōs sapientēs Babylōnis.
49 Daniēl autem postulāvit ā **rēge** et cōnstituit super **opera** prōvinciae Babylōnis Sedrac, Misac et Abdenagō; ipse autem Daniēl erat in foribus **rēgis**.
3
1 Nabuchodonosor rēx fēcit statuam auream altitūdine cubitōrum sexāgintā, lātitūdine cubitōrum sex; et statuit eam in campō **Dūra** in **prōvinciā** Babylōnis.
2 Itaque Nabuchodonosor rēx mīsit ad congregandōs satrapās, **magistrātūs** et iūdicēs, **ducēs** et tyrannōs et praefectōs omnēsque prīncipēs prōvinciārum, ut convenīrent ad dēdicātiōnem statuae, quam ērēxerat Nabuchodonosor rēx.
3 Tunc congregātī sunt satrapae, **magistrātūs** et iūdicēs, **ducēs** et tyrannī et optimātēs, quī erant in potestātibus cōnstitūtī, et ūniversī prīncipēs prōvinciārum ad dēdicātiōnem statuae, quam ērēxerat Nabuchodonosor rēx. Stābant autem in cōnspectū statuae, quam posuerat Nabuchodonosor,
4 et praecō clāmābat valenter: “ Vōbīs dīcitur, **populī**, **tribūs** et linguae:
5 in **hōrā**, **quā** **audierītis** sonitum tubae et fistulae et citharae, sambūcae et psaltēriī et symphōniae et ūniversī **generis** mūsicōrum, cadentēs **adōrātē** statuam auream, quam cōnstituit Nabuchodonosor rēx.
6 Sī **quis** autem nōn prōstrātus adōrāverit, **eadem** **hōra** mittētur in fornācem **ignis** **ārdentis** ”.
7 Post haec igitur, statim ut audiērunt omnēs **populī** sonitum tubae, fistulae et citharae, sambūcae et psaltēriī et symphōniae et **omnis** **generis** mūsicōrum, cadentēs omnēs **populī** **tribūs** et linguae adōrāvērunt statuam auream, quam cōnstituerat Nabuchodonosor rēx.
8 Statimque et in ipsō tempore accēdentēs **virī** Chaldaeī accūsāvērunt Iūdaeōs
9 dīxēruntque Nabuchodonosor **rēgī**: “ Rēx, in aeternum **vīve**!
10 Tū, rēx, posuistī dēcrētum, ut **omnis** homō, quī audierit sonitum tubae, fistulae et citharae, sambūcae et psaltēriī et symphōniae et ūniversī **generis** mūsicōrum, prōsternat sē et adōret statuam auream;
11 sī **quis** autem nōn prōcidēns adōrāverit, mittētur in fornācem **ignis** **ārdentis**.
12 Sunt ergō **virī** Iūdaeī, quōs cōnstituistī super **opera** prōvinciae Babylōnis, Sedrac, Misac et Abdenagō; **virī** istī tē, rēx, nōn honōrant: deōs tuōs nōn colunt et statuam auream, quam ērēxistī, nōn adōrant ”.
13 Tunc Nabuchodonosor in furōre et in **īrā** praecēpit, ut addūcerentur Sedrāc, Misāc et Abdenagō; tunc **virī** illī adductī sunt in cōnspectū **rēgis**.
14 Prōnūntiānsque Nabuchodonosor rēx ait eīs: “ **Vērē**ne, Sedrac, Misac et Abdenagō, deōs meōs nōn colitis et statuam auream, quam cōnstituī, nōn **adōrātis**?
15 Numquid **estis** nunc parātī, quācumque **hōrā** **audierītis** sonitum tubae, fistulae, citharae, sambūcae, psaltēriī et symphōniae **omnis**que **generis** mūsicōrum, **prōsternere** vōs et adōrāre statuam, quam fēcī? Quod sī nōn **adōrāverītis**, **eadem** **hōra** mittēminī in fornācem **ignis** **ārdentis**; et **quis** **est** deus, quī ēripiat vōs dē manū **meā**? ”.
16 Respondentēs Sedrac, Misāc et Abdenagō dīxērunt **rēgī** Nabuchodonosor: “ Nōn oportet nōs dē hāc rē respondēre tibi:
17 Sī enim Deus noster, quem colimus, potest **ēripere** nōs dē camīnō **ignis** **ārdentis**, et dē manū **tuā**, rēx, līberābit.
18 Quod sī nōluerit, nōtum sit tibi, rēx, quia deōs tuōs nōn colimus et statuam auream, quam ērēxistī, nōn adōrāmus ”.
19 Tunc Nabuchodonosor replētus **est** furōre, et **aspectus** faciēī illīus immūtātus **est** super Sedrac, Misāc et Abdenagō; et respondēns praecēpit, ut succenderētur fornāx septuplum quam succendī cōnsuēverat;
20 et **virīs** fortissimīs dē **exercitū** suō iussit, ut ligārent Sedrac, Misāc et Abdenagō et mitterent eōs in fornācem **ignis** **ārdentis**;
21 et cōnfestim **virī** illī vīnctī, cum **brācīs** **suīs** et tiārīs et calceāmentīs et vestibus missī sunt in **medium** **fornācis** **ignis** **ārdentis**;
22 itaque, quia iussiō **rēgis** urgēbat, et fornāx **succēnsa** erat nimis, virōs illōs, quī **miserant** Sedrac, Misāc et Abdenagō, interfēcit **flamma** **ignis**.
23 **Virī** autem trēs, Sedrac, Misac et Abdenagō, **cecidērunt** in **mediō** camīnō **ignis** **ārdentis** colligātī.
(Quae sequuntur in Hebraeīs volūminibus nōn repperī).
24 Et ambulābant in **mediō** flammae laudantēs Deum et benedīcentēs Dominō.
25 Stāns autem Azariās ōrāvit sīc aperiēnsque **os** suum in **mediō** **ignis** ait:
26 “ Benedictus **es**, Domine, Deus patrum nostrōrum,
et **laudābilis** et glōriōsum **nōmen** tuum in saecula,
27 quia iūstus **es** in omnibus, quae fēcistī nōbīs,
et **ūniversa** **opera** **tua** **vēra**, et viae tuae rēctae,
et omnia iūdicia **tua** **vēritās**.
28 Iūdicia enim **vēra** fēcistī
iuxtā omnia, quae indūxistī super nōs
et super cīvitātem sānctam patrum nostrōrum Ierusālem,
quia in vēritāte et in iūdiciō indūxistī omnia haec
propter **peccāta** **nostra**.
29 Peccāvimus enim et **inīquē** ēgimus recēdentēs ā tē
et dēlīquimus in omnibus;
30 et **praecepta** **tua** nōn audīvimus
nec observāvimus
nec fēcimus, sīcut praecēperās nōbīs,
ut **bene** nōbīs **esset**.
31 Omnia ergō, quae indūxistī super nōs,
et **ūniversa**, quae fēcistī nōbīs,
vērō iūdiciō fēcistī;
32 et trādidistī nōs in manibus inimīcōrum nostrōrum
inīquōrum et pessimōrum praevāricātōrumque
et **rēgī** iniūstō et pessimō **ultrā** omnem terram.
33 Et nunc nōn possumus aperīre **os**;
cōnfūsiō et opprobrium **facta** sunt
servīs tuīs et hīs, quī colunt tē.
34 Nē, quaesumus, trādās nōs in perpetuum
propter **nōmen** tuum
et nē dissipēs testāmentum tuum
35 neque auferās misericordiam tuam ā nōbīs
propter Abraham dīlēctum tuum
et Isaac servum tuum
et Isrāēl sānctum tuum,
36 quibus dīxistī
quod multiplicārēs sēmen eōrum sīcut stēllās caelī
et sīcut arēnam, quae **est** in lītore **maris**;
37 quia, Domine,
imminūtī sumus plūs quam omnēs gentēs
sumusque humilēs in **ūniversā** **terrā**
hodiē propter **peccāta** **nostra**;
38 et nōn **est** in tempore **hoc**
prīnceps et **prophēta** et dux
neque holocaustum neque sacrificium
neque oblātiō neque incēnsum
neque locus prīmitiārum **cōram** tē,
ut possīmus invenīre misericordiam;
39 sed in **animā** **contrītā** et spīritū **humilitātis** suscipiāmur
sīcut in holocaustō arietum et taurōrum
40 et sīcut in mīlibus agnōrum pinguium;
sīc fīat sacrificium nostrum in cōnspectū tuō hodiē,
et **perficē** subsequentēs tē,
quoniam nōn **est** cōnfūsiō cōnfīdentibus in tē.
41 Et nunc sequimur tē in **tōtō** **corde**
et timēmus tē et quaerimus faciem tuam;
42 nē cōnfundās nōs,
sed fac nōbīscum iuxtā mānsuētūdinem tuam
et secundum multitūdinem misericordiae tuae
43 et erue nōs in mīrābilibus tuīs
et dā glōriam nōminī tuō, Domine.
44 Et cōnfundantur omnēs, quī ostendunt servīs tuīs **mala**;
cōnfundantur absque **ūllā** **potentiā**,
et rōbur eōrum conterātur.
45 Sciant quia tū **es** Dominus,
Deus **sōlus** et glōriōsus super orbem terrārum ”.
46 Et nōn cessābant, quī immīserant eōs, ministrī **rēgis** **succendēre** fornācem naphtā et **stuppā** et **pice** et malleolīs,
47 et effundēbātur **flamma** super fornācem **cubitīs** quadrāgintā novem
48 et ērūpit et incendit, quōs repperit iuxtā fornācem dē Chaldaeīs.
49 Angelus autem Dominī dēscendit cum Azāriā et sociīs eius in fornācem et excussit flammam **ignis** dē fornāce
50 et fēcit **medium** **fornācis** quasi ventum rōris flantem; et nōn tetigit eōs omnīnō **ignis** neque contrīstāvit nec quidquam molestiae intulit.
51 Tunc hī trēs, quasi ex ūnō ōre, laudābant et glōrificābant et benedīcēbant Deō in fornāce dīcentēs:
52 “ Benedictus **es**, Domine, Deus patrum nostrōrum,
et **laudābilis** et superexaltātus in saecula;
et benedictum **nōmen** glōriae tuae sānctum
et superlaudābile et superexaltātum in saecula.
53 Benedictus **es** in templō sānctae glōriae tuae
et **superlaudābilis** et superglōriōsus in saecula.
54 Benedictus **es** in thronō rēgnī tuī
et **superlaudābilis** et superexaltātus in saecula.
55 Benedictus **es**, quī **intuēris** abyssōs sedēns super cherubim,
et **laudābilis** et superexaltātus in saecula.
56 Benedictus **es** in firmāmentō caelī
et **laudābilis** et glōriōsus in saecula.
57 Benedīcite, omnia **opera** Dominī, Dominō,
**laudātē** et **superexaltātē** eum in saecula.
58 Benedīcite, caelī, Dominō,
**laudāte** et **superexaltāte** eum in saecula.
59 Benedīcite, angelī Dominī, Dominō,
**laudātē** et **superexaltāte** eum in saecula.
60 Benedīcite, aquae omnēs, quae super caelōs sunt, Dominō,
**laudātē** et **superexaltātē** eum in saecula.
61 Benedīcat **omnis** virtūs Dominō,
**laudātē** et **superexaltātē** eum in saecula.
62 Benedīcite, sōl et **lūna**, Dominō,
**laudātē** et **superexaltātē** eum in saecula.
63 Benedīcite, stēllae caelī, Dominō,
**laudāte** et **superexaltāte** eum in saecula.
64 Benedīcite, **omnis** imber et rōs, Dominō,
**laudātē** et **superexaltātē** eum in saecula.
65 Benedīcite, omnēs ventī, Dominō,
**laudātē** et **superexaltātē** eum in saecula.
66 Benedīcite, **ignis** et **aestus**, Dominō,
**laudātē** et **superexaltātē** eum in saecula.
67 Benedīcite, frīgus et **aestus**, Dominō,
**laudātē** et **superexaltātē** eum in saecula.
68 Benedīcite, rōrēs et **pruīnā**, Dominō,
**laudātē** et **superexaltātē** eum in saecula.
69 Benedīcite, gelū et frīgus, Dominō,
**laudātē** et **superexaltātē** eum in saecula.
70 Benedīcite, glaciēs et nivēs, Dominō,
**laudātē** et **superexaltātē** eum in saecula.
71 Benedīcite, noctēs et diēs, Dominō,
**laudātē** et **superexaltātē** eum in saecula.
72 Benedīcite, lūx et tenebrae, Dominō,
**laudātē** et **superexaltātē** eum in saecula.
73 Benedīcite, **fulgura** et nūbēs, Dominō,
**laudātē** et **superexaltātē** eum in saecula.
74 Benedīcat **terra** Dominum,
laudet et superexaltet eum in saecula.
75 Benedīcite, montēs et collēs, Dominō,
**laudātē** et **superexaltātē** eum in saecula.
76 Benedīcite, **ūniversa** germinantia in **terrā**, Dominō,
**laudātē** et **superexaltātē** eum in saecula.
77 Benedīcite, maria et flūmina, Dominō,
**laudātē** et **superexaltātē** eum in saecula.
78 Benedīcite, fontēs, Dominō,
**laudāte** et **superexaltāte** eum in saecula.
79 Benedīcite, cēte et omnia quae moventur in aquīs, Dominō,
**laudātē** et **superexaltātē** eum in saecula.
80 Benedīcite, omnēs volucrēs caelī, Dominō,
**laudātē** et **superexaltātē** eum in saecula.
81 Benedīcite, omnēs bēstiae et pecora, Dominō,
**laudātē** et **superexaltātē** eum in saecula.
82 Benedīcite, fīliī hominum, Dominō,
**laudāte** et **superexaltāte** eum in saecula.
83 Benedic, Isrāēl, Dominō,
**laudāte** et **superexaltāte** eum in saecula.
84 Benedīcite, sacerdōtēs Dominī, Dominō,
**laudāte** et **superexaltāte** eum in saecula.
85 Benedīcite, servī Dominī, Dominō,
**laudāte** et **superexaltāte** eum in saecula.
86 Benedīcite, **spīritūs** et animae iūstōrum, Dominō,
**laudātē** et **superexaltātē** eum in saecula.
87 Benedīcite, sānctī et humilēs **corde**, Dominō,
**laudātē** et **superexaltātē** eum in saecula.
88 Benedīcite, Anānia, Azāria, Misael, Dominō,
**laudātē** et **superexaltātē** eum in saecula;
quia ēruit nōs dē īnfernō et salvōs fēcit dē manū **mortis**
et līberāvit nōs dē **mediō** **fornācis** **ārdentis** flammae
et dē **mediō** **ignis** ēruit nōs.
89 Cōnfitēminī Dominō, quoniam bonus,
quoniam in saeculum **misericordiā** eius.
90 Benedīcite, omnēs, quī timētis Dominum, Deō deōrum;
**laudātē** et cōnfitēminī **eī**, quia in saecula **misericordiā** eius ”.
(Hūcusque nōn habētur in Hebraēō et, quae posuimus, dē Theodotionīs ēditiōne **trānslāta** sunt).
91 24 Tunc Nabuchodonosor rēx obstupuit et surrēxit **properē**; respondēns ait optimātibus **suīs**: “ **Nōnne** trēs virōs mīsimus in **medium** **ignis** compedītōs?”. Quī respondentēs dīxērunt **rēgī**: “ **Vērē**, rēx ”.
92 25 Respondit et ait: “ Ecce ego videō virōs quattuor solūtōs et ambulantēs in **mediō** **ignis**, et nihil corruptiōnis in eīs **est**, et speciēs quārtī **similis** fīliō deōrum ”.
93 26 Tunc accessit Nabuchodonosor ad ōstium **fornācis** **ignis** **ārdentis** et ait: “ Sedrac, Misac et Abdenagō, servī Deī excelsī, ēgrediminī et venīte ”. Statimque ēgressī sunt Sedrac, Misāc et Abdenāgō dē **mediō** **ignis**.
94 27 Et congregātī satrapae, **magistrātūs** et iūdicēs et potentēs **rēgis** contemplābantur virōs illōs, quoniam nihil potestātis habuisset **ignis** in corporibus eōrum, et capillus **capitis** eōrum nōn **esset** adustus, et sarabāra eōrum nōn fuissent **immūtāta**, et odor **ignis** nōn trānsīsset per eōs.
95 28 Et ērumpēns Nabuchodonosor ait: “ Benedictus Deus eōrum, Sedrac, Misac et Abdenagō, quī mīsit angelum suum et ēruit servōs suōs, quī crēdidērunt in eō, et verbum **rēgis** immūtāvērunt et trādidērunt **corpora** **sua**, nē servīrent et nē adōrārent omnem deum, exceptō Deō suō.
96 29 Ā mē ergō positum **est** dēcrētum, ut **omnis** **populus**, **tribūs** et **lingua** quaecumque **locūta** fuerit blasphēmiam contrā Deum Sedrac, Misac et Abdenagō, in **frusta** **concidātur**, et **domus** eius in sterquilīnium fīat, eō quod nōn **est** Deus **alius**, quī possit **ita** salvāre ”.
97 30 Tunc rēx prōmōvit Sedrac, Misac et Abdenagō in **prōvinciā** Babylōnis.
98 31 Nabuchodonosor rēx omnibus **populīs**, gentibus et linguīs, quae habitant in **ūniversā** **terrā**: “ Pāx vōbīs multiplicētur.
99 32 **Signa** et mīrābilia, quae fēcit apud mē Deus excelsus, placuit mihi **praedicāre**:
100 33 **Signa** eius quam **magna** sunt,
et mīrābilia eius quam fortia!
Et rēgnum eius rēgnum sempiternum,
et potestās eius in generātiōnem et generātiōnem ”.
4
1 Ego Nabuchodonosor quiētus eram in domō **meā** et flōrēns in **palātiō** meō;
2 somnium vīdī, quod perterruit mē, et cōgitātiōnēs in strātū meō et vīsiōnēs **capitis** meī conturbāvērunt mē.
3 Et per mē prōpositum **est** dēcrētum, ut intrōdūcerentur in cōnspectū meō cūnctī sapientēs Babylōnis, ut solūtiōnem somniī indicārent mihi.
4 Tunc ingrediēbantur hariolī, magī, Chaldaeī et haruspicēs; et somnium nārrāvī in cōnspectū eōrum, et solūtiōnem eius nōn indicāvērunt mihi;
5 dōnec dēnique **ingressus** **est** in cōnspectū meō Daniēl, cui **nōmen** Baltassar secundum **nōmen** deī meī et quī habet spīritum deōrum sānctōrum in sēmetipsō. Et somnium **cōram** ipsō **locūtus** sum:
6 Baltassar, prīnceps hariolōrum, quem ego sciō quod spīritum deōrum sānctōrum habeās in tē, et omne sacrāmentum nōn **est** impossibile tibi, vīsiōnēs somniī meī, quās vīdī, et solūtiōnem eius nārrā.
7 **Vīsiō** **capitis** meī in cubīlī meō:
Vidēbam, et ecce arbor in **mediō** terrae,
et altitūdō eius **nimia**.
8 **Magna** arbor et **fortis**,
et prōcēritās eius contingēns caelum;
**aspectus** illīus erat usque ad terminōs ūniversae terrae.
9 **Fōlia** eius **pulcherrima**,
et **frūctus** eius nimius,
et **ēsca** ūniversōrum in **eā**.
Subter eam habitābant bēstiae agrī,
et in rāmīs eius conversābantur volucrēs caelī,
et ex **eā** vēscēbātur **omnis** **carō**.
10 Vidēbam in vīsiōne **capitis** meī super strātum meum,
et ecce vigil et sānctus dē caelō dēscendit.
11 Clāmāvit fortiter et sīc ait:
“Succīdite arborem et praecīdite rāmōs eius,
excutite folia eius et dispergite **frūctūs** eius.
Fugiant bēstiae dē sub **eā**,
et volucrēs dē rāmīs eius.
12 Vērumtamen germen rādīcum eius in **terrā** sinite
et in vinculō ferreō et aereō in herbīs agrī,
et rōre caelī tingātur,
et cum **ferīs** pars eius in **herbā** terrae.
13 Cor eius ab hūmānō commūtētur,
et cor ferae dētur **eī**,
et septem tempora mūtentur super eum.
14 In **sententiā** vigilum dēcrētum **est**,
et sermō sānctōrum petītiō,
ut cognōscant vīventēs
quoniam dominātur Excelsus in rēgnō hominum
et, cuicumque voluerit, dabit illud
et humillimum hominem cōnstituet super eō”.
15 **Hoc** somnium vīdī ego rēx Nabuchodonosor. Tū ergō, Baltassar, interpretātiōnem nārrā, quia omnēs sapientēs rēgnī meī nōn queunt solūtiōnem **ēdīcere** mihi; tū autem **potes**, quia **spīritus** deōrum sānctōrum in tē **est** ”.
16 Tunc Daniēl, cuius **nōmen** Baltassar, obstupuit quasi **ūnā** **hōrā**, et cōgitātiōnēs eius conturbābant eum. Respondēns autem rēx ait: “ Baltassar, somnium et interpretātiō eius nōn conturbent tē ”. Respondit Baltassar et dīxit: “ Domine mī, somnium hīs, quī tē ōdērunt, et interpretātiō eius hostibus tuīs sit.
17 Arborem, quam vīdistī sublīmem atque rōbustam, cuius altitūdō pertingit ad caelum, et **aspectus** illīus in omnem terram,
18 et rāmī eius pulcherrimī, et **frūctus** eius nimius, et **ēsca** omnium in **eā**, subter eam habitantēs bēstiae agrī, et in rāmīs eius commorantēs avēs caelī,
19 tū **es**, rēx, quī magnificātus **es** et invaluistī, et magnitūdō **tua** crēvit et **pervēnit** usque ad caelum, et potestās **tua** in terminōs terrae.
20 Quod autem vīdit rēx vigilem et sānctum **dēscendere** dē caelō et **dīcere**: “Succīdite arborem et **dissipāte** illam; attamen germen rādīcum eius in **terrā** dīmittite, et vinculō ferreō et aereō in herbīs agrī, et rōre caelī cōnspergātur, et cum **ferīs** sit pars eius, dōnec septem tempora mūtentur super eum”,
21 haec **est** interpretātiō, rēx, et **sententia** Altissimī, quae **pervēnit** super dominum meum rēgem:
22 et ēicient tē ab hominibus, et cum bēstiīs **ferīs** erit habitātiō **tua**, et fēnum ut bovēs comedēs et rōre caelī **īnfundēris**; septem **quoque** tempora mūtābuntur super tē, dōnec sciās quod dominētur Excelsus super rēgnum hominum et, cuicumque voluerit, det illud.
23 Quod autem praecēpērunt, ut relinquerētur germen rādīcum eius, id **est** arboris, rēgnum tuum tibi manēbit, postquam **cognōverīs** potestātem caelī.
24 Quam ob rem, rēx, cōnsilium meum placeat tibi, et **peccāta** **tuā** eleēmosynīs redime et inīquitātēs tuās misericordiīs pauperum; sīc longitūdō erit prōsperitātī tuae ”.
25 Omnia haec vēnērunt super Nabuchodonosor rēgem.
26 Post fīnem mēnsium duodecim in **palātiō** rēgnī Babylōnis dēambulābat;
27 responditque rēx et ait: “ **Nōnne** haec **est** Babylōn **magna**, quam ego aedificāvī in domum rēgnī, in rōbore fortitūdinis meae et in **glōriā** **decōris** meī? ”.
28 Cum adhūc sermō **esset** in ōre **rēgis**, vōx dē caelō ruit: “ Tibi dīcitur, Nabuchodonosor rēx: Rēgnum tuum trānsiit ā tē,
29 et ab hominibus tē ēicient, et cum bēstiīs **ferīs** erit habitātiō **tua**: fēnum quasi bovēs comedēs; et septem tempora mūtābuntur super tē, dōnec sciās quod dominētur Excelsus in rēgnō hominum et, cuicumque voluerit, det illud ”.
30 **Eādem** **hōrā** sermō complētus **est** super Nabuchodonosor, et ex hominibus abiectus **est** et fēnum ut bovēs **comēdit**, et rōre caelī corpus eius īnfectum **est**, dōnec capillī eius in similitūdinem aquilārum crēscerent, et unguēs eius quasi **avium**.
31 “ Igitur post fīnem diērum ego Nabuchodonosor oculōs meōs ad caelum **levāvī**, et **sēnsus** meus redditus **est** mihi, et Altissimō benedīxī et Vīventem in sempiternum laudāvī et glōrificāvī,
quia potestās eius potestās **sempiterna**,
et rēgnum eius in generātiōnem et generātiōnem;
32 et omnēs habitātōrēs terrae apud eum in nihilum reputātī sunt:
iuxtā voluntātem enim suam facit
tam in virtūtibus caelī quam in habitātōribus terrae,
et nōn **est** quī resistat manuī eius
et **dīcat** **eī**: “Quid **facis**?”.
33 In ipsō tempore **sēnsus** meus reversus **est** ad mē, et ad honōrem rēgnī meī maiestās **mea** et splendor meus reversā sunt ad mē; et optimātēs meī et **magistrātūs** meī requīsiērunt mē, et in rēgnō meō cōnstitūtus sum, et **magnificentia** amplior **addita** **est** mihi.
34 Nunc igitur ego Nabuchodonosor laudō et magnificō et glōrificō Rēgem caelī, quia omnia **opera** eius **veritās**, et viae eius iūdicium, et gradientēs in **superbiā** potest humiliāre ”.
5
1 Balthasar rēx fēcit grande convīvium optimātibus **suīs** mīlle et **cōram** hīs mīlibus vīnum bibēbat.
2 Balthasar ergō praecēpit iam tēmulentus, ut afferrentur vāsa **aurea** et **argentea**, quae asportāverat Nabuchodonosor pater eius dē templō, quod fuit in Ierusālem, ut biberent in eīs rēx et optimātēs eius uxōrēsque eius et concubīnae.
3 Tunc **allāta** sunt vāsa **aurea**, quae asportāverat dē templō, quod fuerat in Ierusālem; et bibērunt in eīs rēx et optimātēs eius, uxōrēs et concubīnae illīus:
4 bibēbant vīnum et laudābant deōs suōs aureōs et argenteōs, aereōs, ferreōs ligneōsque et lapideōs.
5 In **eādem** **hōrā** appāruērunt digitī **manūs** hominis et scrīpsērunt contrā candēlābrum in superficiē **parietis** palātiī **rēgis**; et rēx aspiciēbat articulōs **manūs** **scrībentīs**.
6 Tunc **rēgis** faciēs **commūtāta** **est**, et cōgitātiōnēs eius conturbābant eum, et compāgēs rēnum eius solvēbantur, et genua eius ad sē invicem collīdēbantur.
7 Exclāmāvit itaque rēx fortiter, ut intrōdūcerent magōs, Chaldaeōs et haruspicēs; et prōloquēns rēx ait sapientibus Babylōnis: “ Quīcumque lēgerit scrīptūram hanc et interpretātiōnem eius manifēstam mihi fēcerit, **purpurā** vestiētur et torquem auream habēbit in collō et tertius in rēgnō meō dominābitur ”.
8 Tunc ingressī sunt omnēs sapientēs **rēgis** et nōn potuērunt nec scrīptūram **legere** nec interpretātiōnem **indicāre** **rēgī**;
9 unde rēx Balthasar **satis** conturbātus **est**, et **vultus** illīus immūtātus **est** super eum, sed et optimātēs eius turbābantur.
10 **Rēgīna** autem, sermōnum **rēgis** optimātiumque eius **causā**, domum convīviī **ingressa** **est**; et **rēgīna** prōloquēns ait: “ Rēx, in aeternum **vīve**! Nōn tē conturbent cōgitātiōnēs tuae, neque faciēs **tua** immūtētur.
11 **Est** vir in rēgnō tuō, quī spīritum deōrum sānctōrum habet in sē, et in diēbus patris tuī **scientia** et **intellegentia** et **sapientia** quasi **sapientia** deōrum inventae sunt in eō; nam et rēx Nabuchodonosor pater tuus prīncipem magōrum, incantātōrum, Chaldaeōrum et haruspicum cōnstituit eum; pater tuus, ō rēx,
12 quia **spīritus** amplior et **prūdentia** **intellegentia**que et interpretātiō somniōrum et ostēnsiō sēcrētōrum ac solūtiō ligātōrum inventae sunt in eō, in Daniēle, cui rēx posuit **nōmen** Baltassar. Nunc itaque Daniēl vocētur et interpretātiōnem nārrābit ”.
13 Igitur intrōductus **est** Daniēl **cōram** **rēge**; ad quem **praefātus** rēx ait: “ Tū **es** Daniēl dē fīliīs captīvitātis Iūdae, quem addūxit rēx pater meus dē **Iūdā**?
14 Audīvī dē tē quoniam spīritum deōrum habeās, et **scientiā** **intellegentiā**que ac **sapientiā** ampliōrēs inventae sint in tē.
15 Et nunc introgressī sunt in cōnspectū meō sapientēs, magī, ut scrīptūram hanc legerent et interpretātiōnem eius indicārent mihi et nequīvērunt sēnsum huius sermōnis **ēdīcere**.
16 Porrō ego audīvī dē tē quod possīs **obscūra** interpretārī et **ligāta** **dissolvere**; sī ergō valēs scrīptūram **legere** et interpretātiōnem eius **indicāre** mihi, **purpurā** **vestierīs** et torquem auream circā collum tuum habēbis et tertius in rēgnō meō prīnceps **eris** ”.
17 Tunc respondēns Daniēl ait **cōram** **rēge**: “ **Mūnera** **tua** sint tibi, et **dōna** **tua** alterī dā; scrīptūram autem legam tibi, rēx, et interpretātiōnem eius ostendam tibi.
18 Ō rēx, Deus altissimus rēgnum et magnificentiam et glōriam et honōrem **dedit** Nabuchodonosor patrī tuō.
19 Et propter magnificentiam, quam dederat **eī**, ūniversī **populī**, **tribūs** et linguae tremēbant et metuēbant eum; quōs volēbat, interficiēbat et, quōs volēbat, percutiēbat et, quōs volēbat, exaltābat et, quōs volēbat, humiliābat.
20 Quandō autem ēlevātum **est** cor eius, et **spīritus** illīus obfirmātus **est** ad superbiam, dēpositus **est** dē soliō rēgnī **suī**, et **glōria** eius **ablāta** **est** ab eō;
21 et ā fīliīs hominum **ēiectus** **est**, sed et cor eius cum bēstiīs positum **est**, et cum onagrīs erat habitātiō eius, fēnum **quoque** ut bovēs comedēbat, et rōre caelī corpus eius īnfectum **est**, dōnec cognōsceret quod potestātem habēret Deus altissimus in rēgnō hominum et, quemcumque voluerit, suscitābit super illud.
22 Tū **quoque** fīlius eius, Balthasar, nōn humiliāstī cor tuum, cum scīrēs haec omnia,
23 sed adversum Dominum caelī ēlevātus **es**, et vāsa **domūs** eius **allāta** sunt **cōram** tē, et tū et optimātēs tuī et uxōrēs tuae et concubīnae tuae vīnum bibistis in eīs; deōs **quoque** argenteōs et aureōs et aereōs, ferreōs ligneōsque et lapideōs, quī nōn vident neque audiunt neque sentiunt, laudāstī, porrō Deum, quī habet flātum tuum in manū **suā** et omnēs viās tuās, nōn glōrificāstī.
24 Idcircō ab eō missī sunt articulī **manūs**, et **scrīptūra** haec **exarāta** **est**.
25 Haec **est** autem **scrīptūra**, quae **dīgesta** **est**: **māne**, thecēl, upharsin.
26 Et haec **est** interpretātiō sermōnis: **manē**, numerāvit Deus rēgnum tuum et complēvit illud;
27 thecēl, appēnsus **es** in **statērā** et **inventus** **es** minus habēns;
28 phārēs, dīvīsum **est** rēgnum tuum et datum **est** Mēdīs et Persīs ”.
29 Tunc, iubente Balthasar, **indūtus** **est** Daniēl **purpurā**, et **circumdata** **est** torquēs **aurea** collō eius, et praedicātum **est** dē eō quod habēret potestātem tertius in rēgnō suō.
30 **Eādem** nocte interfectus **est** Balthasar rēx Chaldaeōrum.
6
1 Et **Darīus** Mēdus successit in rēgnum annōs **nātūs** sexāgintā duōs.
2 Placuit **Dārīō** et cōnstituit super rēgnum satrapās centum vīgintī, ut **essent** in **tōtō** rēgnō suō,
3 et super eōs prīncipēs trēs, ex quibus Daniēl ūnus erat, ut satrapae illīs redderent ratiōnem, et rēx nōn sustinēret molestiam.
4 Igitur ille Daniēl superābat omnēs prīncipēs et satrapās, quia **spīritus** Deī amplior erat in eō. Porrō rēx cōgitābat **cōnstituere** eum super omne rēgnum;
5 unde prīncipēs et satrapae quaerēbant, ut invenīrent occāsiōnem Daniēlī ex **latere** rēgnī, nūllamque causam et suspīciōnem reperīre potuērunt, eō quod **fidēlis** **esset**, et **omnis** **culpa** et **suspīciō** nōn invenīrētur in eō.
6 Dīxērunt ergō **virī** illī: “ Nōn inveniēmus Daniēlī huic aliquam occāsiōnem, **nisi** forte inveniāmus adversus eum in **lēge** Deī **suī** ”.
7 Tunc prīncipēs et satrapae illī concurrērunt ad rēgem et sīc locūtī sunt **eī**: “ **Darīē** rēx, in aeternum **vīve**!
8 Cōnsilium iniērunt cūnctī prīncipēs rēgnī, **magistrātūs** et satrapae, optimātēs et iūdicēs, ut dēcrētum **rēgis** prōmulget et ēdictum cōnfirmet, ut **omnis**, quī petierit aliquam petītiōnem ā quōcumque deō et homine usque ad diēs trīgintā, **nisi** ā tē, rēx, mittātur in lacum leōnum.
9 Nunc itaque, rēx, cōnfirmā sententiam et **signa** dēcrētum, ut nōn immūtētur iuxtā lēgem Mēdōrum et Persārum, quam praevāricārī nōn licet ”.
10 Porrō rēx **Darīus** signāvit ēdictum et dēcrētum.
11 Daniēl autem, cum comperisset dēcrētum signātum **esse**, **ingressus** **est** domum suam et, fenestrīs apertīs in cēnāculō suō contrā Ierusālem, **tribus** temporibus in **diē** flectēbat genua **sua** et adōrābat cōnfitēbāturque **cōram** Deō suō, sīcut et ante facere cōnsuēverat.
12 **Virī** ergō illī accessērunt et invēnērunt Daniēlem ōrantem et obsecrantem Deum suum.
13 Tunc accessērunt et locūtī sunt **cōram** **rēge** super ēdictō: “ Rēx, numquid nōn signāstī dēcrētum, ut **omnis** homō, quī rogāret quemquam dē dīīs et hominibus usque ad diēs trīgintā, **nisi** ā tē, rēx, mitterētur in lacum leōnum? ”. Respondēns rēx ait: “ Vērus **est** sermō iuxtā dēcrētum Mēdōrum atque Persārum, quod praevāricārī nōn licet ”.
14 Tunc respondentēs dīxērunt **cōram** **rēge**: “ Daniēl dē fīliīs captīvitātis Iūdae nōn cūrāvit dē tē, rēx, et dē ēdictō, quod cōnstituistī, sed **tribus** temporibus per diem ōrat obsecrātiōne **suā**”.
15 Quod verbum cum audīsset, rēx **satis** contrīstātus **est**; et prō Daniēle posuit cor, ut līberāret eum, et usque ad occāsum **sōlis** labōrābat, ut ērueret illum.
16 **Virī** autem illī accessērunt ad rēgem et dīxērunt **eī**: “ Scītō, rēx, quia lēx Mēdōrum **est** atque Persārum, ut omne dēcrētum et ēdictum, quod cōnstituit rēx, nōn liceat immūtārī ”.
17 Tunc rēx praecēpit, et addūxērunt Daniēlem et mīsērunt eum in lacum leōnum. Dīxitque rēx Daniēlī: “ Deus tuus, quem **colis** semper, ipse **līberet** tē ”.
18 Allātusque **est** **lapis** ūnus et **positus** **est** super **os** lacī; quem obsignāvit rēx ānulō suō et ānulō optimātum suōrum, nē quid fieret contrā Daniēlem.
19 Et abiit rēx in domum suam et dormīvit incēnātus, cibīque nōn sunt illātī **cōram** eō; īnsuper et somnus recessit ab eō.
20 Tunc rēx prīmō dīlūculō cōnsurgēns festīnus ad lacum leōnum perrēxit;
21 appropinquānsque lacuī Daniēlem vōce lacrimābilī inclāmāvit et **affātus** **est** Daniēlem: “ Daniēl, **servē** Deī **vīventis**, Deus tuus, cui tū servīs semper, putāsne valuit līberāre tē ā leōnibus?”.
22 Et Daniēl **rēgī** respondēns ait: “ Rēx, in aeternum **vīve**!
23 Deus meus mīsit angelum suum et conclūsit **ōra** leōnum, et nōn nocuērunt mihi, quia **cōram** eō **iūstitiā** **inventa** **est** in mē; sed et **cōram** tē, rēx, dēlictum nōn fēcī ”.
24 Tunc rēx vehementer gāvīsus **est** super eō et Daniēlem praecēpit ēdūcī dē lacū; ēductusque **est** Daniēl dē lacū, et **nūlla** laesiō **inventa** **est** in eō, quia crēdidit Deō suō.
25 Dīxit autem rēx, et adductī sunt **virī** illī, quī accūsāverant Daniēlem, et in lacum leōnum missī sunt, ipsī et fīliī eōrum et uxōrēs eōrum, et nōn pervēnērunt usque ad pavīmentum lacī, dōnec potīrentur eīs leōnēs, et omnia ossa eōrum comminuērunt.
26 Tunc **Darīus** rēx scrīpsit ūniversīs **populīs**, tribubus et linguīs, habitantibus in **ūniversā** **terrā**: “Pāx vōbīs multiplicētur!
27 Ā mē cōnstitūtum **est** dēcrētum, ut in ūniversō imperiō rēgnī meī tremēscant et paveant Deum Daniēlis:
ipse **est** enim Deus vīvēns
et permanēns in saecula,
et rēgnum eius nōn dissipābitur,
et potestās eius usque in aeternum;
28 ipse līberātor atque salvātor
et faciēns **signa** et mīrābilia
in caelō et in **terrā**.
Līberāvit autem Daniēlem
dē manū leōnum ”.
29 Porrō Daniēl prōsperātus **est** in rēgnō **Dārīī** et in rēgnō Cȳrī Persae.
7
1 Annō prīmō Balthasar **rēgis** Babylōnis Daniēl somnium vīdit et vīsiōnem **capitis** eius in cubīlī suō; tunc et somnium scrīpsit. Caput verbōrum, quae **locūtus** **est**.
2 Respondit Daniēl et dīxit: “ Vidēbam in vīsiōne **meā** nocte: et ecce quattuor ventī caelī conturbābant mare Magnum,
3 et quattuor bēstiae grandēs ascendēbant dē marī dīversae inter sē.
4 **Prīma** quasi **leaena** et **ālās** habēbat aquilae; aspiciēbam, dōnec ēvulsae sunt ālae eius; et **sublāta** **est** dē **terrā** et super **pedēs** quasi homō stetit, et cor hominis datum **est** **eī**.
5 Et ecce **bēstia** **alia**, **secunda**, **similis** ursō in **parte** stetit, et trēs costae erant in ōre eius et in dentibus eius; et sīc dīcēbant **eī**: “Surge, comede carnēs plūrimās”.
6 Post **hōc** aspiciēbam, et ecce **alia** quasi pardus et **ālās** habēbat **avīs** quattuor super sē, et quattuor **capita** erant in **bēstiā**; et potestās **data** **est** **eī**.
7 Post **hōc** aspiciēbam in vīsiōne **noctis**, et ecce **bēstia** **quārta** **terribilis** atque **mīrābilis** et **fortis** nimis; dentēs ferreōs habēbat magnōs, comedēns atque comminuēns et **reliqua** pedibus **suīs** conculcāns; **dissimilis** autem erat cēterīs bēstiīs, quās vīderam ante eam, et habēbat cornua decem.
8 Cōnsīderābam cornua, et ecce **cornū** aliud parvulum ortum **est** dē **mediō** eōrum, et tria dē cornibus prīmīs **ēvulsa** sunt ā faciē eius; et ecce oculī quasi oculī hominis erant in **cornū** istō, et **os** loquēns ingentia.
9 Aspiciēbam,
dōnec thronī positī sunt,
et Antīquus diērum sēdit.
Vestīmentum eius quasi nix candidum,
et capillī **capitis** eius quasi **lāna** **munda**;
thronus eius flammae **ignis**,
rotae eius **ignis** **accēnsus**.
10 Fluvius igneus effluēbat
et ēgrediēbātur ā faciē eius;
**mīlia** **mīlium** ministrābant **eī**,
et deciēs mīliēs **centēna** **milia** assistēbant **eī**:
iūdicium sēdit,
et librī apertī sunt.
11 Aspiciēbam tunc propter **vōcem** sermōnum grandium, quōs **cornū** illud loquēbātur; et vīdī quoniam **interfecta** **esset** **bēstia**, et perīsset corpus eius, et **trādita** **esset** ad combūrendum ignī;
12 aliārum **quoque** bēstiārum **ablāta** **esset** potestās, et tempora vītae **cōnstitūta** **essent** eīs usque ad tempus et tempus.
13 Aspiciēbam ergō in vīsiōne **noctis**:
et ecce cum nūbibus caelī
quasi Fīlius hominis veniēbat
et usque ad Antīquum diērum **pervēnit**,
et in cōnspectū eius obtulērunt eum;
14 et **data** sunt **eī** potestās et honor et rēgnum;
et omnēs **populī**, **tribūs** et linguae
ipsī serviērunt:
potestās eius potestās **aeterna**,
quae nōn auferētur,
et rēgnum eius, quod nōn corrumpētur.
15 Horruit **spīritus** meus: ego Daniēl territus sum in hīs, et vīsiōnēs **capitis** meī conturbāvērunt mē.
16 Accessī ad ūnum dē assistentibus et vēritātem quaerēbam ab eō dē omnibus hīs; quī dīxit mihi et interpretātiōnem sermōnum ēdocuit mē:
17 “Hae bēstiae magnae quattuor, quattuor **rēgna** cōnsurgent dē **terrā**;
18 suscipient autem rēgnum sānctī Deī altissimī et obtinēbunt rēgnum usque in saeculum et saeculum saeculōrum”.
19 Post **hōc** voluī dīligenter **discere** dē **bēstiā** **quārtā**, quae erat **dissimilīs** valdē ab omnibus hīs et **terribilis** nimis, dentēs ferreī et unguēs eius aereī, comedēns et comminuēns et reliquiās pedibus **suīs** conculcāns,
20 et dē cornibus decem, quae habēbat in **capite**, et dē aliō, quod ortum fuerat ante, et **ceciderant** tria cornua, dē **cornū** illō, quod habēbat oculōs et **os** loquēns grandia et maius erat cēterīs.
21 Aspiciēbam, et ecce **cornū** illud faciēbat bellum adversus sānctōs et praevalēbat eīs,
22 dōnec **venit** Antīquus diērum et iūdicium **dēdit** sānctīs Excelsī, et tempus **advenit**, et rēgnum obtinuērunt sānctī.
23 Et sīc ait: “**Bēstia** **quārta** rēgnum quārtum erit in **terrā**, quod maius erit omnibus rēgnīs et dēvorābit ūniversam terram et conculcābit et comminuet eam.
24 Porrō cornua decem rēgnī decem **rēgēs** erunt; et **alius** cōnsurget post eōs et ipse potentior erit priōribus et trēs **rēgēs** humiliābit
25 et sermōnēs contrā Excelsum loquētur et sānctōs Altissimī conteret et putābit quod possit mūtāre tempora et lēgem, et trādentur in manū eius usque ad tempus et tempora et dīmidium temporis;
26 et iūdicium sedēbit, et potentiam eius auferent, ut conterātur et dispereat usque in fīnem;
27 rēgnum autem et potestās et magnitūdō rēgnōrum, quae sunt subter omne caelum, dētur **populō** sānctōrum Altissimī, cuius rēgnum rēgnum sempiternum **est**, et omnēs **rēgēs** servient **eī** et oboedient” ”.
28 Hucusque **fīnis** verbī. Ego Daniēl multum cōgitātiōnibus meīs conturbābar, et faciēs **mea** **mūtātā** **est** in mē; verbum autem in **corde** meō cōnservāvī.
8
1 Annō tertiō rēgnī Balthasar **rēgis** **visiō** appāruit mihi, ego Daniēl, post id quod mihi appāruerat in prīncipiō.
2 Vīdī in vīsiōne, et factum **est**, dum vidērem, eram in **Sūsīs** castrō, quod **est** in Ēlam **prōvinciā**; vīdī autem in vīsiōne **esse** mē super rīvum Ulāī.
3 Et **levāvī** oculōs meōs et vīdī: et ecce ariēs ūnus stābat ante rīvum habēns cornua et cornua **excelsa** et ūnum excelsius alterō, et excelsius crēscēbat in posterō.
4 Vīdī arietem cornibus ventilantem contrā **occidentem** et contrā aquilōnem et contrā merīdiem, et omnēs bēstiae nōn poterant **resistere** **eī** neque līberārī dē manū eius; fēcitque secundum voluntātem suam et magnificātus **est**.
5 Et ego intellegēbam: ecce autem hircus caprārum veniēbat ab **occidente** super faciem tōtīus terrae et nōn tangēbat terram; porrō hircus habēbat **cornū** īnsigne inter oculōs suōs.
6 Et **venit** usque ad arietem illum cornūtum, quem vīderam stantem ante rīvum, et cucurrit ad eum in impetū fortitūdinis suae.
7 Vīdī eum appropinquantem prope arietem, et efferātus **est** in eum et percussit arietem et comminuit duo cornua eius, et nōn poterat ariēs **resistere** **eī**; cumque eum mīsisset in terram, conculcāvit, et nēmō quībat līberāre arietem dē manū eius.
8 Hircus autem caprārum magnus **factus** **est** nimis; cumque crēvisset, frāctum **est** **cornu** magnum, et **orta** sunt quattuor cornua locō illīus per quattuor ventōs caelī.
9 Dē ūnō autem ex eīs ēgressum **est** **cornū** ūnum modicum et factum **est** grande contrā merīdiem et contrā orientem et contrā fortitūdinem
10 et magnificātum **est** usque ad fortitūdinem caelī et dēiēcit dē fortitūdine et dē stēllīs et conculcāvit eās;
11 et usque ad prīncipem fortitūdinis magnificātum **est** et ab eō tulit **iūge** sacrificium et dēiēcit locum sānctificātiōnis eius.
12 **Mīlitia** autem **data** **est** contrā **iūge** sacrificium propter **peccāta**, et **prōstrāta** **est** **vēritās** in **terrā**; **cornū** autem fēcit et prōsperātum **est**.
13 Et audīvī ūnum dē sānctīs loquentem, et dīxit ūnus sānctus alterī, nesciō cui, loquentī: “ Usquequō **visiō** et **iūge** sacrificium et peccātum dēsōlātiōnis, quae **facta** **est**, et sānctuārium et fortitūdō conculcābitur? ”.
14 Et dīxit **eī**: “ Usque ad vesperam et **māne**, diēs duo **milia** trecentī; et mundābitur sānctuārium ”.
15 Factum **est** autem cum vidērem ego Daniēl vīsiōnem et quaererem intellegentiam, ecce stetit in cōnspectū meō quasi speciēs **virī**;
16 et audīvī **vōcem** **virī** inter Ulāī, et clāmāvit et ait: “ Gabriel, fac **intellegere** istum vīsiōnem ”.
17 Et **vēnit** et stetit iuxtā, ubi ego stābam; cumque vēnisset, pavēns corruī in faciem meam, et ait ad mē: “Intellege, fīlī hominis, quoniam in tempore **fīnis** complēbitur **vīsiō** ”.
18 Cumque loquerētur ad mē, collāpsus sum prōnus in terram, et tetigit mē et statuit mē in gradū meō
19 dīxitque: “ Ecce ego ostendam tibi, quae **futūra** sint in novissimō maledictiōnis, quoniam in tempore erit **fīnis**.
20 Ariēs, quem vīdistī habēre cornua, **rēgēs** Mēdōrum **est** atque Persārum;
21 porrō hircus caprārum rēx Graecōrum **est**, et **cornū** grande, quod erat inter oculōs eius, ipse **est** rēx prīmus.
22 Quod autem, frāctō illō, surrēxērunt quattuor prō eō, quattuor **rēgna** dē gente eius cōnsurgent sed nōn in fortitūdine eius.
23 Et post rēgnum eōrum, cum crēverint inīquitāte, cōnsurget rēx impudēns faciē et intellegēns prōpositiōnēs;
24 et rōborābitur fortitūdō eius sed nōn in vīribus **suīs**, et suprā quam crēdī potest **ūniversa** vastābit et prōsperābitur et faciet et interficiet rōbustōs et **populum** sānctōrum,
25 et secundum sapientiam suam prōsperābitur dolus in manū eius, et in **corde** suō magnificābitur et in tranquillitāte **occīdet** plūrimōs et contrā prīncipem prīncipum cōnsurget et **sine** manū conterētur.
26 Et **vīsiō** vespere et **māne**, quae **dicta** **est**, **vēra** **est**; tū ergō **signā** vīsiōnem, quia post diēs multōs erit ”.
27 Et ego Daniēl languī et aegrōtāvī per diēs; cumque surrēxissem, faciēbam **opera** **rēgis** et stupēbam ad vīsiōnem, et nōn erat quī intellegeret.
9
1 In annō prīmō **Darīī** fīliī Asuerī dē sēmine Mēdōrum, quī imperāvit super rēgnum Chaldaeōrum,
2 annō ūnō rēgnī eius, ego Daniēl intellēxī in **librīs** numerum annōrum, dē quō **factus** **est** sermō Dominī ad Iēremīam prophētam, ut complērentur dēsōlātiōnēs Ierusālem, septuāgintā annī;
3 et posuī faciem meam ad Dominum Deum meum, ut quaererem rogātiōnem et dēprecātiōnem in ieiūniīs, saccō et cinere.
4 Et ōrāvī Dominum Deum et cōnfessus sum et dīxī:
“ Obsecrō, Domine, Deus **magne** et **terribilis**, cūstōdiēns **pactum** et misericordiam dīligentibus eum et cūstōdientibus **mandāta** eius;
5 peccāvimus, **inīquē** fēcimus, **impiē** ēgimus et recessimus et dēclīnāvimus ā **mandātīs** tuīs ac iūdiciīs tuīs;
6 nōn oboedīvimus servīs tuīs **prophētīs**, quī locūtī sunt in nōmine tuō rēgibus nostrīs, prīncipibus nostrīs, patribus nostrīs omnīque **populō** terrae.
7 Tibi, Domine, **iūstitiā**; nōbīs autem cōnfūsiō faciēī, sīcut **est** hodiē **virō** Iūdae et habitātōribus Ierusālem et omnī Isrāēl, hīs quī prope sunt et hīs quī procul in ūniversīs terrīs, ad quās ēiēcistī eōs propter inīquitātēs eōrum, in quibus peccāvērunt in tē.
8 Domine, nōbīs cōnfūsiō faciēī, rēgibus nostrīs, prīncipibus nostrīs et patribus nostrīs, quia peccāvimus tibi;
9 Dominō autem, Deō nostrō, **misericordia** et propitiātiō, quia recessimus ā tē.
10 Et nōn audīvimus **vōcem** Dominī Deī nostrī, ut ambulārēmus in **lēge** eius, quam posuit nōbīs per servōs suōs prophētās;
11 et **omnīs** Isrāēl praevāricātī sunt lēgem tuam et dēclīnāvērunt, nē audīrent **vōcem** tuam, et stillāvit super nōs maledictiō et dētestātiō, quae **scrīpta** **est** in **librō** Moysis servī Deī, quia peccāvimus **eī**.
12 Et statuit sermōnēs suōs, quōs **locūtus** **est** super nōs et super iūdicēs nostrōs, quī iūdicāvērunt nōs, ut superdūcerent in nōs magnum **mālum**, quāle numquam fuit sub omnī caelō, secundum quod factum **est** in Ierusālem.
13 Sīcut scrīptum **est** in **lēge** Moysis, omne **malum** **hoc** **venit** super nōs, et nōn rogāvimus faciem Dominī Deī nostrī, ut reverterēmur ab inīquitātibus nostrīs et cōgitārēmus vēritātem tuam.
14 Et vigilāvit Dominus super malitiam et addūxit eam super nōs, quia iūstus Dominus Deus noster in omnibus operibus **suīs**, quae fēcit; nōn enim audīvimus **vōcem** eius.
15 Et nunc, Domine Deus noster, quī ēdūxistī **populum** tuum dē **terrā** Aegyptī in manū fortī et fēcistī tibi **nōmen** secundum diem hanc, peccāvimus, inīquitātem fēcimus,
16 Domine, in omnem iūstitiam tuam; āvertātur, obsecrō, **īra** **tua** et **furor** tuus ā cīvitāte **tuā** Ierusālem et monte sānctō tuō; propter **peccāta** enim **nostra** et inīquitātēs patrum nostrōrum Ierusālem et **populus** tuus in opprobrium sunt omnibus per circuitum nostrum.
17 Nunc ergō exaudī, Deus noster, ōrātiōnem servī tuī et precēs eius et ostende faciem tuam super sānctuārium tuum, quod dēsertum **est**, propter tēmetipsum.
18 Inclīnā, Deus meus, aurem tuam et audī; aperī oculōs tuōs et vidē dēsōlātiōnem nostram et cīvitātem, super quam invocātum **est** **nōmen** tuum; neque enim in iūstificātiōnibus nostrīs prōsternimus precēs ante faciem tuam sed in miserātiōnibus tuīs multīs.
19 Exaudī, Domine! Plācāre, Domine! Attende et fac! Nē **moreris** propter tēmetipsum, Deus meus, quia **nōmen** tuum invocātum **est** super cīvitātem et super **populum** tuum ”.
20 Cumque adhūc loquerer et ōrārem et cōnfitērer **peccāta** **mea** et **peccāta** **populī** meī Isrāēl et prōsternerem precēs meās in cōnspectū Deī meī prō monte sānctō Deī meī,
21 adhūc mē loquente in ōrātiōne, ecce vir Gabriel, quem vīderam in vīsiōne prīncipiō, **cito** volāns tetigit mē in tempore sacrificiī vespertīnī;
22 et docuit mē et **locūtus** **est** mihi dīxitque: “Daniēl, nunc **ēgressus** sum, ut docērem tē, et intellegerēs.
23 Ab exōrdiō precum tuārum **ēgressus** **est** sermō; ego autem **vēnī**, ut indicārem, quia vir dēsīderiōrum **es** tū; ergō animadverte sermōnem et intellege vīsiōnem.
24 Septuāgintā hebdomadēs dēcrētae sunt
super **populum** tuum et super urbem sānctam tuam,
ut cōnsummētur praevāricātiō,
et fīnem accipiat peccātum,
et dēleātur inīquitās,
et addūcātur **iūstitiā** **sempiternā**,
et impleātur **vīsiō** et prophetēs,
et ungātur Sānctus sānctōrum.
25 Scītō ergō et animadverte:
ab exitū sermōnis
ut iterum aedificētur Ierusālem
usque ad chrīstum ducem,
hebdomadēs septem.
Et hebdomadēs sexāgintā duae erunt;
et rūrsum aedificābitur **platēa** et mūrī
in **angustiā** temporum.
26 Et post hebdomadēs sexāgintā duās
**occīdētur** chrīstus;
et nihil erit **eī**.
Et cīvitātem et sānctuārium dissipābit
**populus** **ducis** ventūrī,
et **fīnis** eius vastitās,
et usque ad fīnem bellī
**statūta** dēsōlātiō.
27 Cōnfirmābit autem **pāctum** multīs
hebdomade **ūnā**;
et in dīmidiō hebdomadī
dēficiet **hostia** et sacrificium,
et erit super **ālam** abōminātiōnis vastātor,
et usquedum cōnsummātiō et dēcrētum
effundantur super vastātōrem ”.
10
1 Annō tertiō Cȳrī **rēgis** Persārum verbum revēlātum **est** Daniēlī cognōmentō Baltassar, et vērum verbum et aciēs **magna**; intellēxitque sermōnem, **intellegentia** enim fuit **eī** in vīsiōne.
2 In diēbus illīs ego Daniēl lūgēbam **tribus** **hebdomadīs** diērum,
3 pānem dēsīderābilem nōn **comēdī**, et **carō** et vīnum nōn introiērunt in **os** meum, sed neque unguentō **ūnctus** sum, dōnec complērentur trēs hebdomadēs diērum.
4 **Diē** autem **vīcēsima** et **quārta** **mēnsis** prīmī eram iuxtā fluvium magnum, quī **est** Tigris,
5 et **levāvī** oculōs meōs et vīdī: et ecce vir ūnus **vestītus** līneīs, et **rēnēs** eius accīnctī aurō obryzō;
6 et corpus eius quasi chrysolithus, et faciēs eius velut speciēs fulgōris, et oculī eius ut **lampas** ārdēns, et brāchia eius et, quae deorsum sunt usque ad **pedēs**, quasi speciēs **āeris** **candentīs**, et vōx sermōnum eius ut vōx multitūdinis.
7 Vīdī autem ego Daniēl **sōlus** vīsiōnem; porrō **virī**, quī erant mēcum, vīsiōnem nōn vīdērunt, sed terror nimius irruit super eōs, et fūgērunt in absconditum.
8 Ego autem **relictus** **sōlus** vīdī vīsiōnem grandem hanc, et nōn remānsit in mē fortitūdō, sed et speciēs **mea** **immūtāta** **est** in mē usque ad dissipātiōnem, nec habuī quidquam vīrium.
9 Et audīvī **vōcem** sermōnum eius; et audiēns **vōcem** sermōnum eius iacēbam cōnsternātus super faciem meam, et **vultus** meus haerēbat terrae.
10 Et ecce **manūs** tetigit mē et ērēxit mē super genua **mea** et super palmās manuum meārum,
11 et dīxit ad mē: “ Daniēl, vir dēsīderiōrum, intellege verba, quae ego loquor ad tē, et stā in gradū tuō; nunc enim sum **missus** ad tē ”. Cumque dīxisset mihi sermōnem istum, stetī tremēns.
12 Et ait ad mē: “ Nōlī **metuēre**, Daniēl, quia ex **diē** prīmō, quō posuistī cor tuum ad intellegendum et ad humiliandum tē in cōnspectū Deī tuī, **exaudīta** sunt verba **tua**; et ego **venī** propter sermōnēs tuōs.
13 Prīnceps autem rēgnī Persārum restitit mihi vīgintī et ūnō diēbus; et ecce Michaēl, ūnus dē prīncipibus prīmīs, **venit** in adiūtōrium meum; et ego remānsī ibi iuxtā rēgem Persārum.
14 **Vēnī** autem, ut docērem tē, quae **ventūra** sunt **populō** tuō in novissimīs diēbus, quoniam adhūc **vīsiō** in diēs ”.
15 Cumque loquerētur mihi huiuscemodī verbīs, dēiēcī vultum meum ad terram et tacuī.
16 Et ecce quasi similitūdō fīliōrum hominis tetigit **labia** **mea**; et aperiēns **os** meum **locūtus** sum et dīxī ad eum, quī stābat contrā mē: “ Domine mī, in vīsiōne angustiae vēnērunt super mē, et nihil in mē remānsit vīrium.
17 Et quōmodo poterit servus dominī meī loquī cum **hōc** dominō meō? Nihil enim in mē remānsit vīrium, et **hālitus** meus nōn remānsit in mē ”.
18 Rūrsum ergō tetigit mē quasi **vīsiō** hominis et cōnfortāvit mē
19 et dīxit: “Nōlī timēre, vir dēsīderiōrum; pāx tibi, cōnfortāre et **estō** rōbustus ”. Cumque loquerētur mēcum, convaluī et dīxī: “ **Loquēre**, domine mī, quia cōnfortāstī mē ”.
20 Et ait: “ Numquid scīs, quārē vēnerim ad tē? Et nunc revertar, ut proelier adversum prīncipem Persārum. Et ego ēgrediar, et ecce prīnceps Graecōrum veniēns.
21 Vērumtamen annūntiābō tibi, quod expressum **est** in **scrīptūrā** vēritātis; et nēmō **est** adiūtor meus adversus hōs, **nisi** Michael prīnceps vester.
11
1 Ego autem ab annō prīmō **Dārīī** Mēdī astābam **eī**, ut cōnfortārētur et rōborārētur.
2 Et nunc vēritātem annūntiābō tibi: Ecce adhūc trēs **rēgēs** stābunt prō **Persidē**, et quārtus dītābitur opibus nimis super omnēs et, cum invaluerit dīvitiīs **suīs**, concitābit omnia adversum rēgnum Graeciae.
3 Surget vērō rēx **fortis** et dominābitur dominātiōne **multa** et faciet, quod placuerit **eī**;
4 et cum steterit, conterētur rēgnum eius et dīvidētur in quattuor ventōs caelī, sed nōn in posterōs eius neque secundum potentiam illīus, **quā** **dominātus** **est**; lacerābitur enim rēgnum eius etiam ad aliōs, exceptīs hīs.
5 Et cōnfortābitur rēx austrī, et ūnus dē prīncipibus eius praevalēbit super eum et dominābitur dominātiōne super dominātiōnem eius.
6 Et post fīnem annōrum foederābuntur; **fīlia**que **rēgis** austrī veniet ad rēgem aquilōnis facere amīcitiam. Et nōn obtinēbit fortitūdinem brāchiī, nec stābit brāchium eius; et trādētur **ipsa**, et quī addūxērunt eam, et adulēscēns eius, et quī cōnfortābat eam in temporibus.
7 Et stābit dē germine rādīcum eius plantātiō locō eius et veniet ad **exercitum** et ingrediētur oppidum **rēgis** aquilōnis; et faciet adversus eōs et cōnfortābitur.
8 Īnsuper et deōs eōrum cum sculptilibus eōrum et **vāsīs** pretiōsīs argentī et aurī captīvōs dūcet in Aegyptum: ipse per aliquot annōs praevalēbit adversus rēgem aquilōnis.
9 Et intrābit in rēgnum **rēgis** austrī et revertētur ad terram suam.
10 Fīliī autem eius prōvocābuntur et congregābunt multitūdinem exercituum plūrimōrum; et veniet properāns et inundāns et revertētur et concitābitur et congrediētur usque ad oppidum eius.
11 Et prōvocābitur rēx austrī et ēgrediētur et pugnābit adversus eum, adversus rēgem aquilōnis; et praeparābit multitūdinem nimiam, et dabitur multitūdō in manū eius.
12 Et tollētur multitūdō, et exaltābitur cor eius, et dēiciet **multa** **milia**, sed nōn praevalēbit.
13 Revertētur enim rēx aquilōnis et praeparābit multitūdinem maiōrem quam prius; et in fīne temporum annōrumque veniet properāns cum **exercitū** magnō et opibus nimis.
14 Et in temporibus illīs multī cōnsurgent adversus rēgem austrī, fīliī **quoque** praevāricātōrum **populī** tuī extollentur, ut impleant vīsiōnem, et corruent.
15 Et veniet rēx aquilōnis et comportābit aggerem et capiet urbem mūnītissimam; et brāchia austrī nōn sustinēbunt, et **populō** **ēlēctōrum** eius nōn erit fortitūdō ad resistendum.
16 Et faciet veniēns super eum iuxtā placitum suum, et nōn erit quī stet contrā faciem eius; et stābit in **terrā** **inclitā**, et cōnsūmptiō in manū eius.
17 Et pōnet faciem suam, ut veniat ad tenendum ūniversum rēgnum eius, et **rēcta** faciet cum eō et fīliam fēminārum dabit **eī**, ut ēvertat illud; et nōn stābit nec illīus erit.
18 Et convertet faciem suam ad īnsulās et capiet multās, et cessāre faciet prīnceps opprobrium eius, et opprobrium eius convertētur in eum.
19 Et convertet faciem suam ad oppida terrae suae et impinget et corruet, et nōn inveniētur.
20 Et stābit in locō eius, quī mittat exāctōrem in decus rēgnī; et in paucīs diēbus conterētur, nōn in furōre nec in proeliō.
21 Et stābit in locō eius **dēspectus**, et nōn tribuētur **eī** honor rēgius; et veniet clam et obtinēbit rēgnum in **fraudulentiā**.
22 Et brāchia **pugnantīs** expugnābuntur ā faciē eius et conterentur; īnsuper et dux **foederis**.
23 Et post amīcitiās, cum eō faciet dolum et ascendet et superābit in modicō **populō**.
24 In prōsperitāte ūberēs urbēs ingrediētur et faciet, quae nōn fēcērunt patrēs eius et patrēs patrum eius: **rapīnās** et praedam et dīvitiās eōrum dissipābit et contrā oppida cōgitātiōnēs inībit, et **hoc** usque ad tempus.
25 Et concitābitur fortitūdō eius et cor eius adversum rēgem austrī in **exercitū** magnō; et rēx austrī prōvocābitur ad bellum multīs auxiliīs et fortibus nimis, et nōn stābit, quia inībunt adversus eum **cōnsilia**.
26 Et comedentēs pānem cum eō conterent illum; **exercitus**que eius opprimētur, et cadent interfectī plūrimī.
27 Duōrum **quoque** rēgum cor erit, ut malefaciant et ad mēnsam ūnam mendācium loquentur et nōn prōficient, quia adhūc **fīnis** in aliud tempus.
28 Et revertētur in terram suam cum opibus multīs, et cor eius adversum testāmentum sānctum; et faciet et revertētur in terram suam.
29 Statūtō tempore revertētur et veniet ad austrum, et nōn erit priōrī simile novissimum.
30 Et venient super eum triērēs, Rōmānī; et percutiētur et revertētur et indignābitur contrā testāmentum sānctum et faciet revertēturque et cōgitābit adversum eōs, quī dērelīquērunt testāmentum sānctum.
31 Et brāchia ex eō stābunt et polluent sānctuārium fortitūdinis et auferent **iugē** sacrificium et dabunt abōminātiōnem vastātōris.
32 Et impiōs in testāmentum errāre faciet fraudulenter; **populus** autem scientium Deum suum obtinēbit et faciet.
33 Et doctī in **populō** docēbunt plūrimōs; et ruent in gladiō et in **flammā** et in captīvitāte et in **rapīnā** per diēs.
34 Cumque corruerint, sublevābuntur auxiliō parvulō, et applicābuntur eīs plūrimī fraudulenter.
35 Et dē **ērudītīs** ruent, ut aliquī eōrum cōnflentur et pūrgentur et dealbentur usque ad tempus praefīnītum, quia adhūc aliud tempus erit.
36 Et faciet iuxtā voluntātem suam rēx et ēlevābitur et magnificābitur adversus omnem deum et adversus Deum deōrum loquētur **magnifica** et prōsperābitur, dōnec compleātur **īrācundia**; **perpetrāta** quippe **est** dēfīnītiō.
37 Et deōs patrum suōrum nōn reputābit neque concupiscentiam fēminārum nec quemquam deōrum cūrābit, quia super **ūniversa** magnificābit sē;
38 deum autem oppidōrum in locō suō venerābitur et deum, quem ignōrāvērunt patrēs eius, **cōlet** aurō et argentō et lapide pretiōsō rēbusque pretiōsīs
39 et faciet adversus oppida **mūnīta** cum deō aliēnō; quī cognōverit eum, multiplicābit glōriam eius et dabit eīs potestātem in multīs et terram dīvidet pretiō.
40 Et in tempore praefīnītō proeliābitur adversus eum rēx austrī, et quasi tempestās veniet contrā illum rēx aquilōnis in curribus et in equitibus et in classe **magnā**, et ingrediētur terrās et conteret et pertrānsiet.
41 Et introībit in terram glōriōsam, et multae corruent; hae autem sōlae salvābuntur dē manū eius: **Ēdom** et Moab et prīncipium fīliōrum Ammōn.
42 Et mittet **manum** suam in terrās, et **terra** Aegyptī nōn effugiet;
43 et dominābitur thēsaurōrum aurī et argentī et in omnibus pretiōsīs Aegyptī, et Libyēs et Aethiopēs in vestīgia eius trānsībunt.
44 Et **fāma** turbābit eum ab oriente et ab aquilōne; et veniet in **īrā** **magnā**, ut conterat et interficiat plūrimōs,
45 et fīget tabernācula palātiī **suī** inter maria super montem sānctum **decōris**; et veniet usque ad summitātem eius, et nēmō auxiliābitur **eī**.
12
1 In tempore autem illō cōnsurget Michaēl, prīnceps magnus, quī stat prō fīliīs **populī** tuī, et erit tempus angustiae, quāle nōn fuit ab eō, quō gentēs **esse** coepērunt, usque ad tempus illud. Et in tempore illō salvābitur **populus** tuus, **omnis**, quī **inventus** fuerit **scrīptus** in **librō**.
2 Et multī dē hīs, quī dormiunt in **terrā** pulveris, ēvigilābunt: aliī in vītam aeternam, et aliī in opprobrium sempiternum.
3 Quī autem doctī fuerint, fulgēbunt quasi splendor firmāmentī; et, quī ad iūstitiam ērudierint multōs, quasi stēllae in perpetuās aeternitātēs.
4 Tū autem, Daniēl, **claudē** sermōnēs et **signa** librum usque ad tempus **fīnis**; pertransībunt plūrimī, et multiplex erit **scientiā** ”.
5 Et vīdī ego Daniēl: et ecce duo aliī stābant, ūnus hinc super rīpam flūminis, et **alius** inde ex **alterā** **rīpā** flūminis.
6 Et dīxit **virō**, quī **indūtus** erat līneīs, quī stābat super aquās flūminis: “ Usquequō **fīnis** hōrum mīrābilium? ”.
7 Et audīvī **virum**, quī **indūtus** erat līneīs, quī stābat super aquās flūminis, cum **levāsset** dexteram et sinistram suam in caelum et iūrāsset per Vīventem in aeternum: “ Quia in tempus, tempora et dīmidium temporis; et cum **complēta** fuerit dispersiō **manūs** **populī** sānctī, complēbuntur **ūniversa** haec ”.
8 Et ego audīvī et nōn intellēxī et dīxī: “ Domine mī, quid erit **fīnis** hōrum? ”.
9 Et ait: “ **Vade**, Daniēl, quia clausī sunt signātīque sermōnēs usque ad tempus praefīnītum.
10 Pūrificābuntur et dealbābuntur et probābuntur multī, et **impiē** agent impiī, neque intellegent omnēs impiī; porrō doctī intellegent.
11 Et ā tempore, cum ablātum fuerit **iūge** sacrificium, et **posita** fuerit abōminātiō vastātōris, diēs mīlle **ducentī** nōnāgintā.
12 Beātus, quī exspectat et **pervenit** usque ad diēs mīlle trecentōs trīgintā quīnque.
13 Tū autem **vāde** ad fīnem et requiēsce; et stābis in sorte **tuā** in fīne diērum ”.
(Hucusque Daniēl in Hebraēō volūmine **lēgimus**. **Cētera**, quae sequuntur usque ad fīnem librī, dē Theodotionīs ēditiōne **trānslāta** sunt).
13
1 Et erat vir habitāns in Babylōne, et **nōmen** eius Ioachim;
2 et accēpit uxōrem nōmine Susannam, fīliam Helciae, pulchram nimis et timentem Dominum;
3 **parentēs** enim illīus, cum **essent** iūstī, ērudiērunt fīliam suam secundum lēgem Moysis.
4 Erat autem Ioachim dīves valdē, et erat **eī** pōmērium vīcīnum domuī suae; et ad ipsum cōnfluēbant Iūdaeī, eō quod **esset** honōrābilior omnium.
5 Et cōnstitūtī sunt dē **populō** duo senēs iūdicēs in annō illō, dē quibus **locūtus** **est** Dominus quia **ēgressa** **est** inīquitās dē Babylōne ā senibus iūdicibus, quī vidēbantur **regere** **populum**.
6 Istī frequentābant domum Ioachim, et veniēbant ad eōs omnēs, quī habēbant iūdicia.
7 Cum autem **populus** revertisset per merīdiem, ingrediēbātur Susanna et dēambulābat in pōmēriō **virī** **suī**.
8 Et vidēbant eam duo senēs cotīdiē ingredientem et dēambulantem et factī sunt in **concupiscentiā** eius
9 et ēvertērunt sēnsum suum et dēclīnāvērunt oculōs suōs, ut nōn vidērent caelum neque recordārentur iūdiciōrum iūstōrum.
10 Erant ergō ambō vulnerātī amōre eius nec indicāvērunt sibi vicissim dolōrem suum;
11 ērubēscēbant enim **indicāre** concupiscentiam suam, volentēs **concumbere** cum **eā**.
12 Et observābant cotīdiē sollicitius **vidēre** eam. Dīxitque alter ad alterum:
13 “ Eāmus domum, quia prandī **hōra** **est** ”. Et ēgressī recessērunt ā sē.
14 Cumque revertissent, vēnērunt in ūnum et, scīscitantēs ab invicem causam, cōnfessī sunt concupiscentiam suam; et tunc in commūne statuērunt tempus, quandō eam possent invenīre sōlam.
15 Factum **est** autem, cum observārent diem aptum, **ingressa** **est** aliquandō sīcut **heri** et **nūdius**tertius cum duābus **sōlīs** puellīs voluitque lavārī in pōmēriō, **aestus** quippe erat.
16 Et nōn erat ibi quisquam, praeter duōs senēs absconditōs et contemplantēs eam.
17 Dīxit ergō puellīs: “ Afferte mihi oleum et smegmata et ōstia pōmēriī claudite, ut laver ”.
18 Et fēcērunt, sīcut praecēperat; clausēruntque ōstia pōmēriī et ēgressae sunt per posticium, ut afferrent, quae iusserat; nesciēbantque senēs intus **esse** absconditōs.
19 Cum autem ēgressae **essent** puellae, surrēxērunt duo senēs et accurrērunt ad eam et dīxērunt:
20 “ Ecce ōstia pōmēriī **clausa** sunt, et nēmō nōs videt, et in **concupiscentiā** tuī sumus; quam ob rem assentīre nōbīs et commiscēre nōbīscum.
21 Quod sī **nōluerīs**, **dicēmus** testimōnium contrā tē, quod fuerit tēcum **iuvenis** et ob hanc causam **ēmīserīs** puellās ā tē ”.
22 Ingemuit Susanna et ait: “ Angustiae sunt mihi undique: sī enim **hoc** ēgerō, mors mihi **est**; sī autem nōn ēgerō, nōn effugiam **manūs** vestrās;
23 sed melius mihi **est** absque opere **incīdere** in **manūs** vestrās quam peccāre in cōnspectū Dominī ”.
24 Et exclāmāvit vōce **magnā** Susanna; exclāmāvērunt autem et senēs adversus eam,
25 et, cum cucurrisset ūnus, aperuit ōstia pōmēriī.
26 Cum ergō audīssent clāmōrem in pōmēriō famulī **domūs**, irruērunt per postīcam, ut vidērent quidnam **esset** **eī**.
27 Postquam autem senēs locūtī sunt sermōnēs suōs, ērubuērunt servī vehementer, quia numquam dictus fuerat sermō huiuscemodī dē Susannā. Et factum **est** **diē** **crāstinā**,
28 cum vēnisset **populus** ad **virum** eius Ioachim, vēnērunt et duo presbyterī plēnī **inīquā** cōgitātiōne adversum Susannam, ut interficerent eam;
29 et dīxērunt **cōram** **populō**: “ Mittite ad Susannam, fīliam Helciae, quae **est** uxor Ioachim ”; et mīsērunt.
30 Et **venit** cum **parentibus** et fīliīs et ūniversīs cognātīs **suīs**.
31 Porrō Susanna erat **dēlicāta** nimis et **pulchra** speciē.
32 At inīquī illī iussērunt, ut discooperīrētur — erat enim **cooperta** — ut satiārentur **decōre** eius.
33 Flēbant igitur **suī** et omnēs, quī vidēbant eam.
34 Cōnsurgentēs autem duo presbyterī in **mediō** **populī**, posuērunt **manūs** super caput eius;
35 quae flēns suspexit ad caelum: erat enim cor eius fīdūciam habēns in Dominō.
36 Et dīxērunt presbyterī: “ Cum dēambulārēmus in pōmēriō **solī**, **ingressa** **est** haec cum duābus puellīs et clausit ōstia pōmēriī et dīmīsit puellās;
37 **vēnit**que ad eam adulēscēns, quī erat absconditus, et concubuit cum **eā**.
38 Porrō nōs cum **essēmus** in angulō pōmēriī, videntēs inīquitātem cucurrimus ad eōs et vīdimus eōs commiscērī.
39 Et illum quidem nōn quīvimus **comprehendere**, quia fortior nōbīs erat et, apertīs ōstiīs, exilīvit.
40 Hanc autem cum apprehendissēmus, interrogāvimus, quisnam **esset** adulēscēns, et nōluit **indicāre** nōbīs. Huius reī testēs sumus ”.
41 Crēdidit eīs multitūdō quasi senibus **populī** et iūdicibus, et condemnāvērunt eam ad mortem.
42 Exclāmāvit autem vōce **magnā** Susanna et dīxit: “ Deus **aeternē**, quī absconditōrum **es** cognitor, quī nōstī omnia antequam fīant,
43 tū scīs quoniam falsum contrā mē tulērunt testimōnium; et ecce **morior**, cum nihil hōrum fēcerim, quae istī **malitiōsē** composuērunt adversum mē ”.
44 Exaudīvit autem Dominus **vōcem** eius.
45 Cumque dūcerētur ad mortem, suscitāvit Deus spīritum sānctum puerī iūniōris, cuius **nōmen** Daniēl;
46 et exclāmāvit vōce **magnā**: “ Innocēns ego sum ā sanguine huius ”.
47 Et conversus **omnis** **populus** ad eum dīxit: “ **Quis** **est** iste sermō, quem tū **locūtus** **es**? ”.
48 Quī cum stāret in **mediō** eōrum, ait: “ Sīc **fatuī**, fīliī Isrāēl? Nōn iūdicantēs neque, quod vērum **est**, cognōscentēs, condemnāstis fīliam Isrāēl!
49 Revertiminī ad iūdicium, quia falsum testimōnium locūtī sunt adversum eam ”.
50 Reversus **est** ergō **omnis** **populus** cum festīnātiōne, et dīxērunt **eī** senēs: “ **Vēnī** et **sēde** in **mediō** nostrum et indicā nōbīs, quia tibi **dēdit** Deus honōrem **senectūtis** ”.
51 Et dīxit ad eōs Daniēl: “ **Sēparāte** illōs ab invicem procul, et dīiūdicābō eōs ”.
52 Cum ergō dīvīsī **essent** alter ab alterō, vocāvit ūnum dē eīs et dīxit ad eum: “ **Inveterāte** diērum **malōrum**, nunc vēnērunt **peccāta** **tua**, quae operābāris prius,
53 iūdicāns iūdicia **iniūsta**, innocentēs opprimēns et dīmittēns noxiōs, dīcente Dominō: “Innocentem et iūstum nōn interficiēs”.
54 Nunc ergō, sī vīdistī eam, dīc sub **quā** arbore **vidēris** eōs loquentēs sibi ”. Quī ait: “ Sub schīnō ”.
55 Dīxit autem Daniēl: “ **Rēctē** mentītus **es** in caput tuum; ecce enim angelus Deī, **acceptā** **sententia** ā Deō, scindet tē **medium** ”.
56 Et āmōtō eō, iussit addūcī alium et dīxit **eī**: “ Sēmen Chanaan et nōn Iūdae, speciēs dēcēpit tē, et **concupiscentia** subvertit cor tuum.
57 Sīc faciēbātis fīliābus Isrāēl, et illae timentēs loquēbantur vōbīs, sed nōn **fīlia** Iūdae sustinuit inīquitātem vestram.
58 Nunc ergō dīc mihi sub **quā** arbore **comprehenderīs** eōs colloquentēs sibi ”.
Quī ait: “ Sub prīnō ”.
59 Dīxit autem **eī** Daniēl: “ **Rēctē** mentītus **es** et tū in caput tuum; **manet** enim angelus Deī, gladium habēns, ut secet tē **medium** et interficiat vōs ”.
60 Exclāmāvit itaque **omnīs** **coetūs** vōce **magnā** et benedīxērunt Deō, quī salvat spērantēs in sē.
61 Et cōnsurrēxērunt adversum duōs presbyterōs — convīcerat enim eōs Daniēl ex ōre suō falsum dīxisse testimōnium — fēcēruntque eīs, sīcut **male** ēgerant adversum proximum,
62 ut facerent secundum lēgem Moysis; et interfēcērunt eōs, et salvātus **est** sanguis innoxius in **diē** **illa**.
63 Helciās autem et uxor eius laudāvērunt Deum prō **fīliā** **suā** Susanna, cum Ioachim marītō eius et cognātīs omnibus, quia nōn **esset** **inventa** in **eā** rēs **turpis**.
64 Daniēl autem **factus** **est** magnus in cōnspectū **populī** ā **diē** **illa** et deinceps.
14
1 Et rēx Astyagēs **appositus** **est** ad patrēs suōs, et suscēpit Cȳrus Persēs rēgnum eius.
2 Erat autem Daniēl **convīva** **rēgis** et honōrātus super omnēs amīcōs eius.
3 Erat **quoque** īdōlum nōmine Bel apud Babylōniōs, ct impendēbantur in eō per diēs singulōs similae artabae duodecim et ovēs quadrāgintā vīnīque metrētae sex.
4 Rēx **quoque** colēbat eum et ībat per singulōs diēs adōrāre eum; porrō Daniēl adōrābat Deum suum. Dīxitque **eī** rēx: “ Quārē nōn adōrās Bel? ”.
5 Quī respondēns ait **eī**: “ Quia nōn **colō** īdōla manufacta sed vīventem Deum, quī creāvit caelum et terram et habet potestātem **omnis** **carnis** ”.
6 Et dīxit ad eum rēx: “Nōn tibi vidētur **esse** Bel vīvēns deus? An nōn vidēs, **quanta** comedat et bibat cotīdiē? ”.
7 Et ait Daniēl arrīdēns: “ Nē errēs, rēx; iste enim intrīnsecus **lūteus** **est** et forīnsecus aereus, neque **comēdit** neque bibit aliquandō ”.
8 Et īrātus rēx vocāvit sacerdōtēs eius et ait eīs: “ **Nīsī** **dīxerītis** mihi, **quis** **est** quī comedat impēnsās hās, moriēminī;
9 sī autem **ostenderītis** quoniam Bēl comedat haec, moriētur Daniēl, quia blasphēmāvit in Bel ”. Et dīxit Daniēl **rēgī**: “ Fīat iuxtā verbum tuum ”.
10 Erant autem sacerdōtēs Bel septuāgintā, exceptīs uxōribus et parvulīs et fīliīs. Et **venit** rēx cum Daniēle in templum **Bēlis**.
11 Et dīxērunt sacerdōtēs **Bēlis**: “ Ecce nōs ēgredimur forās; et tū, rēx, affer **ēscās** et vīnum miscēns pōne et **claude** ōstium et **signā** ānulō tuō;
12 et, cum **ingressūs** **fuerīs** **manē**, **nisi** **invēnerīs** omnia comesta ā Bel, morte moriēmur, vel Daniēl, quī mentītus **est** adversum nōs ”.
13 Contemnēbant autem, quia fēcerant sub **mēnsā** absconditum introitum et per illum ingrediēbantur semper et dēvorābant **ea**.
14 Factum **est** igitur, postquam ēgressī sunt illī, et rēx posuit cibōs ante Bel; et praecēpit Daniēl puerīs **suīs**, et attulērunt cinerem et crībrāvērunt per **tōtum** templum **cōram** **rēge** **sōlō** et ēgressī clausērunt ōstium et signantēs ānulō **rēgis** abiērunt.
15 Sacerdōtēs autem ingressī sunt nocte iuxtā cōnsuētūdinem suam et uxōrēs et fīliī eōrum et comēdērunt omnia et bibērunt.
16 Surrēxit autem rēx prīmō dīlūculō, et Daniēl cum eō;
17 et ait rēx: “ **Salva**ne sunt **signa**, Daniēl? ”. Quī respondit: “ **Salva**, rēx ”.
18 Statimque cum aperuisset ōstium, **intuitus** rēx mēnsam, exclāmāvit vōce **magnā**: “ Magnus **es**, Bēl, et nōn **est** apud tē dolus quisquam ”.
19 Et rīsit Daniēl et tenuit rēgem, nē ingrederētur intrō, et dīxit: “ Ecce pavīmentum; animadverte, cuius vestīgia sunt haec ”.
20 Et dīxit rēx: “ Videō vestīgia **virōrum** et mulierum et īnfantium ”. Et īrātus **est** rēx.
21 Tunc apprehendit sacerdōtēs et uxōrēs et fīliōs eōrum, et ostendērunt **eī** **abscondita** ōstiola, per quae ingrediēbantur et cōnsūmēbant, quae erant super mēnsam.
22 **Occidit** ergō illōs rēx et trādidit Bēl in potestāte Daniēlī, quī subvertit eum et templum eius.
23 Et erat dracō magnus, et colēbant eum Babylōniī.
24 Et dīxit rēx Daniēlī: “ Nōn **potes** **dīcere** quia iste nōn sit deus vīvēns; **adōrā** ergō eum ”.
25 Dīxitque Daniēl: “ Dominum Deum meum adōrō, quia ipse **est** Deus vīvēns.
26 Tū autem, rēx, dā mihi potestātem, et interficiam dracōnem absque gladiō et fuste ”. Et ait rēx: “ Dō tibi ”.
27 Tulit ergō Daniēl picem et adipem et **pilōs** et coxit pariter; fēcitque massās et **dedit** in **os** dracōnis et, cum comēdisset, dīruptus **est** dracō. Et dīxit: “ Ecce quae colēbātis ”.
28 Cum audīssent Babylōniī, indignātī sunt vehementer et congregātī adversum rēgem dīxērunt: “Iūdaeus **factus** **est** rēx; Bel dēstrūxit, dracōnem interfēcit et sacerdōtēs **occīdit** ”.
29 Et dīxērunt, cum vēnissent ad rēgem: “ Trāde nōbīs Daniēlem; aliōquīn interficiēmus tē et domum tuam ”.
30 Vīdit ergō rēx quod irruerent in eum vehementer et, necessitāte compulsus, trādidit eīs Daniēlem.
31 Quī mīsērunt eum in lacum leōnum, et erat ibi diēbus sex.
32 Porrō in lacū erant septem leōnēs, et dabantur eīs cotīdiē duo **corpora** et duae ovēs; et tunc nōn **data** sunt eīs, ut dēvorārent Daniēlem.
33 Erat autem Abacuc **prophēta** in **Iūdaeā** et ipse coxerat pulmentum et intrīverat pānēs in alveolō et ībat in campum, ut ferret messōribus.
34 Dīxitque angelus Dominī ad Abacuc: “ Fer prandium, quod habēs, in Babylōnem Daniēlī, quī **est** in lacū leōnum ”.
35 Et dīxit Abacuc: “ Domine, Babylōnem nōn vīdī et lacum nesciō ”.
36 Et apprehendit eum angelus Dominī in vertice eius et portāvit eum capillō **capitis** **suī** posuitque eum in Babylōne suprā lacum in impetū **spīritūs** **suī**.
37 Et clāmāvit Abacuc dīcēns: “ Daniēl, Daniēl, tolle prandium, quod mīsit tibi Deus ”.
38 Et ait Daniēl: “**Recordātus** **es** enim meī, Deus, et nōn dērelīquistī dīligentēs tē ”.
39 Surgēnsque Daniēl **comēdit**. Porrō angelus Deī restituit Abacuc cōnfestim in locō suō.
40 **Venit** ergō rēx **diē** **septimā**, ut lūgēret Daniēlem; et **venit** ad lacum et intrōspexit, et ecce Daniēl sedēns.
41 Et exclāmāvit rēx vōce **magnā** dīcēns: “Magnus **es**, Domine, Deus Daniēlis, et nōn **est** **alius** praeter tē ”.
42 Porrō illōs, quī perditiōnis eius **causā** fuerant, intrōmīsit in lacum; et dēvorātī sunt in mōmentō **cōram** eō.
