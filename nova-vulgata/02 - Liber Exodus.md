# LIBER EXODUS

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20)
[21](#21) [22](#22) [23](#23) [24](#24) [25](#25) [26](#26) [27](#27) [28](#28) [29](#29) [30](#30) [31](#31) [32](#32) [33](#33) [34](#34) [35](#35) [36](#36) [37](#37) [38](#38) [39](#39) [40](#40)

## 1

1 Haec sunt **nōmina** fīliōrum Isrāēl, quī ingressī sunt Aegyptum cum Iācōb; singulī cum domibus **suīs** introiērunt:

2 Ruben, Simeon, **Levī**, **Iūda**,

3 Issachar, **Zabulōn** et Beniamin,

4 **Dān** et Nephthālī, Gad et Aser.

5 Erant igitur omnēs animae eōrum, quī ēgressī sunt dē femore Iācōb, septuāgintā; Ioseph autem in Aegyptō erat.

6 Quō mortuō et ūniversīs frātribus eius omnīque cognātiōne **illa**,

7 fīliī Isrāēl crēvērunt et pullulantēs multiplicātī sunt ac rōborātī nimis implēvērunt terram.

8 Surrēxit intereā rēx novus super Aegyptum, quī ignōrābat Ioseph;

9 et ait ad **populum** suum: “ Ecce, **populus** fīliōrum Isrāēl multus et fortior nōbīs **est**;

10 venīte, prūdenter **agamus** cum eō, nē forte multiplicētur et, sī ingruerit contrā nōs bellum, addātur inimīcīs nostrīs, **expugnātis**que nōbīs, ēgrediātur dē **terrā** ”.

11 Praeposuit itaque eīs magistrōs operum, ut afflīgerent eōs oneribus; aedificāvēruntque urbēs prōmptuāriās pharaōnī, Phithom et Ramessēs.

12 Quantōque opprimēbant eōs, tantō **magis** multiplicābantur et crēscēbant.

13 Formīdāvēruntque fīliōs Isrāēl Aegyptiī et in servitūtem redēgērunt eōs

14 atque ad amāritūdinem perdūcēbant vītam eōrum operibus dūrīs **lutī** et **lateris** omnīque famulātū, quō in terrae operibus premēbantur.

15 Dīxit autem rēx Aegyptī obstetrīcibus Hebraeōrum, quārum **ūna** vocābātur Sephra, **altera** Phua,

16 praecipiēns eīs: “ Quandō obstetrīcābitis Hebraēās, et **partus** tempus advēnerit, sī masculus fuerit, interficite eum; sī **fēmina**, **reservātē** ”.

17 Timuērunt autem obstetrīcēs Deum et nōn fēcērunt iuxtā praeceptum **rēgis** Aegyptī, sed cōnservābant marēs.

18 Quibus ad sē **accersītīs** rēx ait: “ Quidnam **est** **hoc**, quod facere voluistis, ut puerōs servārētis? ”.

19 Quae respondērunt: “ Nōn sunt Hebraeae sīcut Aegyptiae mulierēs; ipsae enim rōbustae sunt et, priusquam veniāmus ad eās, pariunt ”.

20 **Bene** ergō fēcit Deus obstetrīcibus, et crēvit **populus** cōnfortātusque **est** nimis;

21 et, quia timuērunt obstetrīcēs Deum, aedificāvit illīs domōs.

22 Praecēpit ergō pharaō omnī **populō** suō dīcēns: “ Quidquid masculīnī **sexūs** nātum fuerit, in flūmen prōicite; quidquid fēmineī, **reservātē** ”.

## 2

1 **Ēgressus** **est** vir dē domō **Levī** et accēpit uxōrem **stirpis** suae;

2 quae concēpit et peperit fīlium et vidēns eum **ēlegantem** abscondit **tribus** mēnsibus.

3 Cumque iam cēlāre nōn posset, sūmpsit fiscellam scirpeam et līnīvit eam bitūmine ac **pice**; posuitque intus īnfantulum et exposuit eum in cārectō rīpae flūminis,

4 stante procul sorōre eius et cōnsīderante ēventum reī.

5 Ecce autem dēscendēbat **fīlia** pharaōnis, ut lavārētur in flūmine, et puellae eius gradiēbantur per crepīdinem alveī. Quae cum vīdisset fiscellam in papȳriōne, mīsit ūnam ē famulābus **suīs**; et allātam

6 aperiēns cernēnsque in **eā** parvulum vāgientem, miserta eius ait: “ Dē īnfantibus Hebraeōrum **est** **hīc** ”.

7 Cui soror puerī: “ Vīs, inquit, ut vādam et **vōcem** tibi mulierem Hebraeam, quae nūtrīre possit tibi īnfantulum? ”.

8 Respondit: “ **Vāde** ”. Perrēxit **puella** et vocāvit mātrem **īnfantīs**.

9 Ad quam **locūta** **fīlia** pharaōnis: “ Accipe, ait, puerum istum et nūtrī mihi; ego dabō tibi mercēdem tuam ”. Suscēpit mulier et nūtrīvit puerum adultumque trādidit fīliae pharaōnis.

10 Quem **illa** adoptāvit in locum fīliī vocāvitque **nōmen** eius Moysēn dīcēns: “ Quia dē **aquā** tulī eum ”.

11 In diēbus illīs, postquam crēverat, Moȳsēs[\*][moyses] **ēgressus** **est** ad frātrēs suōs; vīditque afflīctiōnem eōrum et **virum** Aegyptium percutientem quendam dē Hebraeīs frātribus **suīs**.

12 Cumque circumspexisset hūc atque illūc et nūllum **adesse** vīdisset, percussum Aegyptium abscondit sabulō.

13 Et **ēgressus** **diē** alterō cōnspexit duōs Hebraeōs rixantēs dīxitque **eī**, quī faciēbat iniūriam: “ Quārē percutis proximum tuum? ”.

14 Quī respondit: “ **Quis** tē cōnstituit prīncipem et iūdicem super nōs? Num **occīdere** mē tū vīs, sīcut **occīdistī** Aegyptium? ”. Timuit Moȳsēs[\*][moyses] et ait: “ Quōmodo **palam** factum **est** verbum istud? ”.

15 Audīvitque pharaō sermōnem hunc et quaerēbat **occīdere** Moysēn. Quī fugiēns dē cōnspectū eius **morātus** **est** in **terrā** Madiān; **venit** ergō in terram Madiān et sēdit iuxtā puteum.

16 Erant autem sacerdōtī Madian septem fīliae, quae vēnērunt ad hauriendam aquam; et **implētīs** canālibus adaquāre cupiēbant gregēs patris **suī**.

17 Supervēnēre pāstōrēs et ēiēcērunt eās: surrēxitque Moȳsēs[\*][moyses] et, dēfēnsīs puellīs, adaquāvit ovēs eārum.

18 Quae cum revertissent ad Raguel patrem suum, dīxit ad eās: “ Cūr vēlōcius vēnistis solitō? ”.

19 Respondērunt: “ Vir Aegyptius līberāvit nōs dē manū pāstōrum; īnsuper et hausit aquam nōbīs pōtumque **dedit** ovibus ”.

20 At ille: “ **Ubi** **est**? ”, inquit. “ Quārē dīmīsistis hominem? **Vocātē** eum, ut comedat pānem ”.

21 Cōnsēnsit ergō Moȳsēs[\*][moyses] habitāre cum eō accēpitque Sephoram fīliam eius uxōrem.

22 Quae peperit **eī** fīlium, quem vocāvit Gersam dīcēns: “ **Advena** sum in **terrā** **aliēnā** ”.

23 Post multum vērō temporis mortuus **est** rēx Aegyptī; et ingemīscentēs fīliī Isrāēl propter **opera** vōciferātī sunt, ascenditque clāmor eōrum ad Deum ab operibus.

24 Et audīvit gemitum eōrum ac **recordātus** **est** **foederis**, quod pepigit cum Abraham, Isaac et Iācōb;

25 et respexit Dominus fīliōs Isrāēl et appāruit eīs.

## 3

1 Moȳsēs[\*][moyses] autem pāscēbat ovēs Iethrō socerī **suī** **sacerdōtis** Madian; cumque mināsset gregem **ultrā** dēsertum, **venit** ad montem Deī Horeb.

2 Appāruitque **eī** angelus Dominī in **flammā** **ignis** dē **mediō** rubī; et vidēbat quod rubus ārdēret et nōn combūrerētur.

3 Dīxit ergō Moȳsēs[\*][moyses]: “ **Vadam** et vidēbō vīsiōnem hanc magnam, quārē nōn combūrātur rubus ”.

4 Cernēns autem Dominus quod pergeret ad videndum, vocāvit eum Deus dē **mediō** rubī et ait: “ Moȳsēs[\*][moyses], Moȳsēs[\*][moyses] ”. Quī respondit: “ Adsum ”.

5 At ille: “ Nē appropiēs, inquit, hūc; solve calceāmentum dē pedibus tuīs; locus enim, in quō stās, **terrā** **sānctā** **est** ”.

6 Et ait: “ Ego sum Deus patris tuī, Deus Abraham, Deus Isaac et Deus Iācōb ”. Abscondit Moȳsēs[\*][moyses] faciem suam; nōn enim audēbat aspicere contrā Deum.

7 Cui ait Dominus: “ Vīdī afflīctiōnem **populī** meī in Aegyptō et clāmōrem eius audīvī propter dūritiam exāctōrum eōrum.

8 Et sciēns dolōrem eius dēscendī, ut **līberem** eum dē manibus Aegyptiōrum et ēdūcam dē **terrā** **illa** in terram bonam et spatiōsam, in terram, quae fluit **lacte** et melle, ad **loca** Chananaēī et Hetthaēī et Amorraēī et Pherezaēī et Hevaēī et Iebusaēī.

9 Clāmor ergō fīliōrum Isrāēl **venit** ad mē, vīdīque afflīctiōnem eōrum, **qua** ab Aegyptiīs opprimuntur;

10 sed **vēnī**, mittam tē ad pharaōnem, ut **ēducās** **populum** meum, fīliōs Isrāēl, dē Aegyptō ”.

11 Dīxitque Moȳsēs[\*][moyses] ad Deum: “ **Quis** sum ego, ut vādam ad pharaōnem et ēdūcam fīliōs Isrāēl dē Aegyptō? ”.

12 Quī dīxit **eī**: “ Ego **erō** tēcum; et **hoc** habēbis signum quod mīserim tē: cum **ēdūxerīs** **populum** dē Aegyptō, serviētis Deō super montem istum ”.

13 Ait Moȳsēs[\*][moyses] ad Deum: “ Ecce, ego vādam ad fīliōs Isrāēl et **dīcam** eīs: Deus patrum vestrōrum mīsit mē ad vōs. Sī dīxerint mihi: "Quod **est** **nōmen** eius?" quid **dīcam** eīs? ”.

14 Dīxit Deus ad Moysēn: “ Ego sum quī sum ”. Ait: “ Sīc **dīcēs** fīliīs Isrāēl: Quī sum mīsit mē ad vōs ”.

15 Dīxitque iterum Deus ad Moysēn: “ Haec **dīcēs** fīliīs Isrāēl: Dominus, Deus patrum vestrōrum, Deus Abraham, Deus Isaac et Deus lacob, mīsit mē ad vōs; **hoc** **nōmen** mihi **est** in aeternum, et **hoc** memoriāle meum in generātiōnem et generātiōnem.

16 **Vāde** et **congregā** seniōrēs Isrāēl et **dīcēs** ad eōs: Dominus, Deus patrum vestrōrum, appāruit mihi, Deus Abraham, Deus Isaac et Deus Iācōb, dīcēns: Vīsitāns vīsitāvī vōs et vīdī omnia, quae **accidērunt** vōbīs in Aegyptō;

17 et dīxī: Ēdūcam vōs dē afflīctiōne Aegyptī in terram Chananaēī et Hetthaēī et Amorraēī et Pherezaēī et Hevaēī et Iebusaēī, ad terram fluentem **lacte** et melle.

18 Et audient **vōcem** tuam; ingrediērisque tū et seniōrēs Isrāēl ad rēgem Aegyptī, et **dīcētis** ad eum: Dominus, Deus Hebraeōrum, occurrit nōbīs; et nunc eāmus viam trium diērum in sōlitūdinem, ut immolēmus Dominō Deō nostrō.

19 Sed ego sciō quod nōn dīmittet vōs rēx Aegyptī, ut eātis, **nisi** per **manum** validam.

20 Extendam enim **manum** meam et percutiam Aegyptum in cūnctīs mīrābilibus meīs, quae factūrus sum in **mediō** eius; post haec dīmittet vōs.

21 Dabōque grātiam **populō** huic **cōram** Aegyptiīs, et, cum ēgrediēminī, nōn exībitis vacuī.

22 Sed postulābit mulier ā **vīcīnā** **suā** et ab **hospitā** **sua** vāsa **argentea** et **aurea** ac vestēs; pōnētisque eās super fīliōs et fīliās vestrās et spoliābitis Aegyptum ”.

## 4

1 Respondēns Moȳsēs[\*][moyses] ait: “ Quid autem, sī nōn crēdent mihi neque audient **vōcem** meam, sed **dīcent**: "Nōn appāruit tibi Dominus?" ”.

2 Dīxit ergō ad eum: “ Quid **est** quod tenēs in manū **tuā**? ”. Respondit: “ **Virga** ”.

3 Dīxitque Dominus: “ Prōice eam in terram! ”. Prōiēcit, et **versa** **est** in serpentem, **ita** ut fugeret Moȳsēs[\*][moyses].

4 Dīxitque Dominus: “ Extende **manum** tuam et apprehende caudam eius! ”. Extendit et tenuit, **versa**que **est** in virgam.

5 “ Ut crēdant, inquit, quod appāruerit tibi Dominus, Deus patrum suōrum, Deus Abraham, Deus Isaac et Deus Iācōb ”.

6 Dīxitque Dominus rūrsum: “ Mitte **manum** tuam in **sinum** tuum! ”. Quam cum mīsisset in **sinum**, prōtulit leprōsam īnstar **nivis**.

7 “ Retrahe, ait, **manum** tuam in **sinum** tuum! ”. Retrāxit et prōtulit iterum, et erat **similis** carnī reliquae.

8 “ Sī nōn crēdiderint, inquit, tibi, neque audierint sermōnem signī priōris, crēdent verbō signī **sequentis**.

9 Quod sī nec duōbus quidem hīs signīs crēdiderint neque audierint **vōcem** tuam, sūme aquam flūminis et effunde eam super āridam, et, quidquid **hauserīs** dē fluviō, vertētur in sanguinem ”.

10 Ait Moȳsēs[\*][moyses]: “ Obsecrō, Domine, nōn sum ēloquēns ab **heri** et **nūdius**tertius et ex quō **locūtus** **es** ad servum tuum, nam impedītiōris et tardiōris linguae sum ”.

11 Dīxit Dominus ad eum: “ **Quis** fēcit **os** hominis? Aut **quis** fabricātus **est** mūtum vel surdum vel videntem vel caecum? **Nōnne** ego?

12 Perge igitur, et ego **erō** in ōre tuō; docēbōque tē quid loquāris ”.

13 At ille: “ Obsecrō, inquit, Domine, mitte quem missūrus **es** ”.

14 Īrātus Dominus in Moysēn ait: “ Aarōn, frāter tuus Lēvītēs, sciō quod ēloquēns sit; ecce ipse ēgreditur in occursum tuum vidēnsque tē laetābitur **corde**.

15 **Loquēre** ad eum et pōne verba **mea** in ōre eius; et ego **erō** in ōre tuō et in ōre illīus et ostendam vōbīs quid **agere** dēbeātis.

16 Ipse loquētur prō tē ad **populum** et erit **os** tuum; tū autem **eris** **eī** ut Deus.

17 Virgam **quoque** hanc sūme in manū **tuā**, in **quā** factūrus **es** **signa** ”.

18 Abiit Moȳsēs[\*][moyses] et reversus **est** ad Iethrō socerum suum dīxitque **eī**: “ **Vadam**, quaesō, et revertar ad frātrēs meōs in Aegyptum, ut videam, sī adhūc vīvant ”. Cui ait Iethrō: “ **Vade** in pāce ”.

19 Dīxit ergō Dominus ad Moysēn in Madiān: “ **Vade**, **revertere** in Aegyptum; mortuī sunt enim omnēs, quī quaerēbant animam tuam ”.

20 Tulit Moȳsēs[\*][moyses] uxōrem suam et fīliōs suōs et imposuit eōs super asinum; reversusque **est** in Aegyptum portāns virgam Deī in manū **suā**.

21 Dīxitque **eī** Dominus revertentī in Aegyptum: “ Vidē, ut omnia **ostenta**, quae posuī in manū **tuā**, faciās **cōram** pharaōne; ego indūrābō cor eius, et nōn dīmittet **populum**.

22 **Dīcēs**que ad eum: Haec dīcit Dominus: Fīlius meus prīmōgenitus Isrāēl.

23 **Dīcō** tibi: Dīmitte fīlium meum, ut serviat mihi; sī autem nōn vīs **dīmittere** eum, ecce ego interficiam fīlium tuum prīmōgenitum ”.

24 Cumque **esset** in itinere, in dēversōriō, occurrit **eī** Dominus et volēbat **occīdere** eum.

25 Tulit īlicō Sephorā acūtissimam petram et circumcīdit praepūtium fīliī **suī**; tetigitque **pedēs** eius et ait: “ **Spōnsus** sanguinum tū mihi **es** ”.

26 Et dīmīsit eum, postquam dīxerat: “ **Spōnsus** sanguinum ”, ob circumcīsiōnem.

27 Dīxit autem Dominus ad Aarōn: “ **Vade** in occursum Moȳsī in dēsertum ”. Quī perrēxit obviam **eī** in montem Deī et ōsculātus **est** eum.

28 Nārrāvitque Moȳsēs[\*][moyses] Aarōn omnia verba Dominī, quibus **miserat** eum, et **signa**, quae mandāverat.

29 Vēnēruntque simul et congregāvērunt cūnctōs seniōrēs fīliōrum Isrāēl.

30 **Locūtus**que **est** Aarōn omnia verba, quae dīxerat Dominus ad Moysēn, et fēcit **signa** **cōram** **populō**.

31 Et crēdidit **populus**, audiēruntque quod vīsitāsset Dominus fīliōs Isrāēl et quod respexisset afflīctiōnem eōrum; et prōnī adōrāvērunt.

## 5

1 Post haec ingressī sunt Moȳsēs[\*][moyses] et Aarōn et dīxērunt pharaōnī: “ Haec dīcit Dominus, Deus Isrāēl: Dīmitte **populum** meum, ut sacrificet mihi in dēsertō ”.

2 At ille responclit: “ **Quis** **est** Dominus, ut audiam **vōcem** eius et dīmittam Isrāēl? Nesciō Dominum et Isrāēl nōn dīmittam ”.

3 Dīxēruntque: “ Deus Hebraeōrum occurrit nōbīs; eāmus, quaesō, viam trium diērum in sōlitūdinem et sacrificēmus Dominō Deō nostrō, nē forte **accidat** nōbīs **pestis** aut gladius ”.

4 Ait ad eōs rēx Aegyptī: “ Quārē, Moȳsēs[\*][moyses] et Aarōn, **sollicitātis** **populum** ab operibus **suīs**? **Īte** ad **onera** **vestra** ”.

5 Dīxitque pharaō: “ Multus nimis iam **est** **populus** terrae; vidētis quod **turba** succrēverit; quantō **magis** sī **dederītis** eīs requiem ab operibus? ”.

6 Praecēpit ergō in **diē** illō exāctōribus **populī** et praefectīs eius dīcēns:

7 “ Nēquāquam **ultrā** dabitis paleās **populō** ad cōnficiendōs **laterēs** sīcut prius, sed ipsī **vadant** et colligant stipulās.

8 Et mēnsūram laterum, quam prius faciēbant, impōnētis super eōs; nec minuētis quidquam. Vacant enim et idcircō vōciferantur dīcentēs: "Eāmus et sacrificēmus Deō nostrō".

9 Opprimantur operibus et expleant **ea**, ut nōn acquiēscant verbīs mendācibus ”.

10 Igitur ēgressī exāctōrēs **populī** et praefectī eius dīxērunt ad **populum**: “ Sīc dīcit pharaō: "Nōn dō vōbīs paleās.

11 **Īte** et colligite, sīcubi invenīre poteritis, nec minuētur quid quam dē opere vestrō" ”.

12 Dispersusque **est** **populus** per omnem terram Aegyptī ad colligendās paleās.

13 Exāctōrēs **quoque** īnstābant dīcentēs: “ **Complēte** opus vestrum cotīdiē, ut prius facere solēbātis, quandō dabantur vōbīs paleae ”.

14 Flagellātīque sunt praefectī fīliōrum Isrāēl, quōs cōnstituerant super eōs exāctōrēs pharaōnis dīcentēs: “ Quārē nōn implēstis mēnsūram laterum sīcut prius, nec **heri** nec hodiē? ”.

15 Vēnēruntque praefectī fīliōrum Isrāēl et vōciferātī sunt ad pharaōnem dīcentēs: “ Cūr **ita** agis contrā servōs tuōs?

16 Paleae nōn dantur nōbīs, et **laterēs** similiter imperantur; ēn famulī tuī flagellīs caedimur, et **populus** tuus **est** in **culpā** ”.

17 Quī ait: “ **Vacātis** ōtiō et idcircō dīcitis: "Eāmus et sacrificēmus Dominō".

18 **Īte** ergō et operāminī; paleae nōn dabuntur vōbīs, et reddētis cōnsuētum numerum laterum ”.

19 Vidēbantque sē praefectī fīliōrum Isrāēl in **malō**, eō quod dīcerētur eīs: “ Nōn minuētur quidquam dē lateribus per singulōs diēs ”;

20 occurrēruntque Moȳsī et Aarōn, quī stābant ex adversō ēgredientibus ā pharaōne,

21 et dīxērunt ad eōs: “ Videat Dominus et iūdicet, quoniam foetēre fēcistis odōrem nostrum **cōram** pharaōne et servīs eius; et praebuistis **eī** gladium, ut **occīderet** nōs ”.

22 Reversusque **est** Moȳsēs[\*][moyses] ad Dominum et ait: “ Domine, cūr afflīxistī **populum** istum? Quārē mīsistī mē?

23 Ex eō enim quō **ingressus** sum ad pharaōnem, ut loquerer in nōmine tuō, afflīxit **populum** tuum; et nōn līberāstī eōs ”.

## 6

1 Dīxitque Dominus ad Moysēn: “ Nunc vidēbis quae factūrus sim pharaōnī; per **manum** enim fortem dīmittet eōs et in manū **rōbustā** ēiciet illōs dē **terrā** **suā** ”.

2 **Locūtus**que **est** Dominus ad Moysēn dīcēns: “ Ego Dominus,

3 quī appāruī Abraham, Isaac et Iācōb ut Deus omnipotēns; et **nōmen** meum Dominum nōn indicāvī eīs.

4 Pepigīque cum eīs foedus, ut darem illīs terram Chanaan, terram peregrīnātiōnis eōrum, in **quā** fuērunt advenae.

5 Ego audīvī gemitum fīliōrum Isrāēl, quia Aegyptiī oppressērunt eōs, et **recordātus** sum **pactī** meī.

6 Ideō dīc fīliīs Isrāēl: Ego Dominus, quī ēdūcam vōs dē ergastulō Aegyptiōrum; et ēruam dē servitūte ac redimam in brāchiō excelsō et iūdiciīs magnīs.

7 Et assūmam vōs mihi in **populum** et **erō** vester Deus; et sciētis quod ego sum Dominus Deus vester, quī ēdūxerim vōs dē ergastulō Aegyptiōrum

8 et indūxerim in terram, super quam **levāvī** **manum** meam, ut darem eam Abraham, Isaac et Iācōb; dabōque illam vōbīs **possidendam**, ego Dominus ”.

9 Nārrāvit ergō Moȳsēs[\*][moyses] omnia fīliīs Isrāēl; quī nōn acquiēvērunt **eī** propter angustiam **spīritus** et opus dūrissimum.

10 **Locūtus**que **est** Dominus ad Moysēn dīcēns:

11 “ Ingredere et **loquere** ad pharaōnem rēgem Aegyptī, ut dīmittat fīliōs Isrāēl dē **terrā** **suā** ”.

12 Respondit Moȳsēs[\*][moyses] **cōram** Dominō: “ Ecce, fīliī Isrāēl nōn audiunt mē, et quōmodo audiet mē pharaō, praesertim cum incircumcīsus sim labiīs? ”.

13 **Locūtus**que **est** Dominus ad Moysēn et Aarōn et **dedit** mandātum ad fīliōs Isrāēl et ad pharaōnem rēgem Aegyptī, ut ēdūcerent fīliōs Isrāēl dē **terrā** Aegyptī.

14 Istī sunt prīncipēs domōrum per familiās suās.

Fīliī Ruben prīmōgenitī Israēlis: Henoch et Phallu, Hesron et Charmī; hae cognātiōnēs Ruben.

15 Fīliī Simeon: Iamuel et Iamin et Ahod et Iachin et Sohar er Saūl fīlius Chananitidis; hae prōgeniēs Simeon.

16 Et haec **nōmina** fīliōrum **Levī** per cognātiōnēs suās: Gersōn et Caath et Merarī; annī autem vītae **Levī** fuērunt centum trīgintā septem.

17 Fīliī Gerson: Lobnī et Semēī per cognātiōnēs suās.

18 Fīliī Caath: Amram et Isaar et **Hebrōn** et Oziel; annī **quoque** vītae Caath centum trīgintā trēs.

19 Fīliī Merarī: Mohōlī et Mūsī; hae cognātiōnēs **Levī** per familiās suās.

20 Accēpit autem Amram uxōrem Iochabed amitam suam, quae peperit **eī** Aarōn et Moysen; fuēruntque annī vītae Amram centum trīgintā septem.

21 Fīliī **quoque** Isaar: **Corē** et Napheg et Zechrī.

22 Fīliī **quoque** Oziēl: Misaēl et Elisaphan et Sethrī.

23 Accēpit autem Aarōn uxōrem Elisabeth fīliam Aminadab sorōrem Naasson, quae peperit **eī** Nadab et Abiu et Eleazar et Ithamar.

24 Fīliī **quoque** **Corē**: Asir et Elcāna et Abiasaph; hae sunt cognātiōnēs Corītārum.

25 At vērō Eleazar fīlius Aarōn accēpit uxōrem dē fīliābus Phutiel, quae peperit **eī** Phineēs; hī sunt prīncipēs familiārum Lēvīticārum per cognātiōnēs suās.

26 Iste **est** Aarōn et Moȳsēs[\*][moyses], quibus praecēpit Dominus, ut ēdūcerent fīliōs Isrāēl dē **terrā** Aegyptī per turmās suās.

27 Hī sunt quī loquuntur ad pharaōnem rēgem Aegyptī, ut **ēducant** fīliōs Isrāēl dē Aegyptō; iste **est** Moȳsēs[\*][moyses] et Aarōn

28 in **diē**, **quā** **locūtus** **est** Dominus ad Moysēn in **terrā** Aegyptī.

29 Et **locūtus** **est** Dominus ad Moysēn dīcēns: “ Ego Dominus; **loquere** ad pharaōnem rēgem Aegyptī omnia, quae ego loquor tibi ”.

30 Et ait Moȳsēs[\*][moyses] **cōram** Dominō: “ Ēn incircumcīsus labiīs sum. Quōmodo audiet mē pharaō? ”.

## 7

1 Dīxitque Dominus ad Moysēn: “ Ecce cōnstituī tē deum pharaōnis, et Aarōn frāter tuus erit **prophēta** tuus.

2 Tū **loqueris** omnia, quae mandō tibi; et ille loquētur ad pharaōnem, ut dīmittat fīliōs Isrāēl dē **terrā** **suā**.

3 Sed ego indūrābō cor eius et multiplicābō **signa** et **ostenta** **mea** in **terrā** Aegyptī.

4 Et nōn audiet vōs; immittamque **manum** meam super Aegyptum et ēdūcam **exercitum** et **populum** meum, fīliōs Isrāēl, dē **terrā** Aegyptī per iūdicia **maxima**.

5 Et scient Aegyptiī quia ego sum Dominus, quī extenderim **manum** meam super Aegyptum et ēdūxerim fīliōs Isrāēl dē **mediō** eōrum ”.

6 Fēcit itaque Moȳsēs[\*][moyses] et Aarōn, sīcut praecēperat Dominus; **ita** **ēgerunt**.

7 Erat autem Moȳsēs[\*][moyses] octōgintā annōrum, et Aarōn octōgintā trium, quandō locūtī sunt ad pharaōnem.

8 Dīxitque Dominus ad Moysēn et Aarōn:

9 “ Cum dīxerit vōbīs pharaō: "Ostendite signum", **dīcēs** ad Aarōn: Tolle virgam tuam et prōice eam **cōram** pharaōne, ac vertētur in colubrum ”.

10 Ingressī itaque Moȳsēs[\*][moyses] et Aarōn ad pharaōnem fēcērunt, sīcut praecēperat Dominus; prōiēcitque Aarōn virgam **cōram** pharaōne et servīs eius, quae **versa** **est** in colubrum.

11 Vocāvit autem pharaō sapientēs et maleficōs, et fēcērunt etiam ipsī magī Aegyptī per incantātiōnēs suās similiter.

12 Prōiēcēruntque singulī virgās suās, quae versae sunt in colubrōs; sed dēvorāvit **virgā** Aarōn virgās eōrum.

13 Indūrātumque **est** cor pharaōnis, et nōn audīvit eōs, sīcut dīxerat Dominus.

14 Dīxit autem Dominus ad Moysēn: “ Ingravātum **est** cor pharaōnis: nōn vult **dīmittere** **populum**.

15 **Vade** ad eum **manē**. Ecce ēgrediētur ad aquās; et stābis in occursum eius super rīpam flūminis. Et virgam, quae **conversa** **est** in serpentem, tollēs in manū **tuā**

16 **dīcēs**que ad eum: Dominus, Deus Hebraeōrum, mīsit mē ad tē dīcēns: Dīmitte **populum** meum, ut sacrificet mihi in dēsertō; et usque ad praesēns audīre nōluistī.

17 Haec igitur dīcit Dominus: In **hōc** sciēs quod sim Dominus: ecce percutiam **virgā**, quae in manū **meā** **est**, aquam flūminis; et vertētur in sanguinem.

18 Piscēs **quoque**, quī sunt in fluviō, morientur, et computrēscent aquae, et taedēbit Aegyptiōs **bibere** aquam flūminis ”.

19 Dīxit **quoque** Dominus ad Moysēn: “ Dīc ad Aarōn: Tolle virgam tuam et extende **manum** tuam super aquās Aegyptī, super fluviōs eōrum et rīvōs ac palūdēs et omnēs **lacūs** aquārum, ut vertantur in sanguinem; et sit cruor in omnī **terrā** Aegyptī, tam in ligneīs **vāsīs** quam in saxeīs ”.

20 Fēcēruntque **ita** Moȳsēs[\*][moyses] et Aarōn, sīcut praecēperat Dominus. Et ēlevāns virgam percussit aquam flūminis **cōram** pharaōne et servīs eius; quae **versa** **est** in sanguinem.

21 Et piscēs, quī erant in flūmine, mortuī sunt, computruitque fluvius, et nōn poterant Aegyptiī **bibere** aquam flūminis; et fuit sanguis in **tōtā** **terrā** Aegyptī.

22 Fēcēruntque similiter maleficī Aegyptiōrum incantātiōnibus **suīs**; et indūrātum **est** cor pharaōnis, nec audīvit eōs, sīcut dīxerat Dominus.

23 Āvertitque sē et **ingressus** **est** domum suam nec ad **hōc** apposuit cor suum.

24 Fōdērunt autem omnēs Aegyptiī per circuitum flūminis aquam, ut biberent; nōn enim poterant **bibere** dē **aquā** flūminis.

25 Implētīque sunt septem diēs, postquam percussit Dominus fluvium.

26 Dīxit **quoque** Dominus ad Moysēn: “ Ingredere ad pharaōnem et **dīcēs** ad eum: Haec dīcit Dominus: Dīmitte **populum** meum, ut sacrificet mihi.

27 Sīn autem **nōluerīs** **dīmittere**, ecce ego percutiam omnēs terminōs tuōs rānīs.

28 Et ēbulliet fluvius rānās, quae ascendent et ingredientur domum tuam et cubiculum lectulī tuī et super strātum tuum et in domōs servōrum tuōrum et in **populum** tuum et in furnōs tuōs et in **pistrīnā** **tuā**;

29 et ad tē et ad **populum** tuum et ad omnēs servōs tuōs intrābunt rānae ”.

## 8

1 Dīxitque Dominus ad Moysēn: “ Dīc ad Aarōn: Extende **manum** tuam cum baculō tuō super fluviōs, super rīvōs ac palūdēs et ēdūc rānās super terram Aegyptī ”.

2 Et extendit Aarōn **manum** super aquās Aegyptī, et ascendērunt rānae operuēruntque terram Aegyptī.

3 Fēcērunt autem et maleficī per incantātiōnēs suās similiter ēdūxēruntque rānās super terram Aegyptī.

4 Vocāvit autem pharaō Moysen et Aarōn et dīxit: “ **Ōrāte** Dominum, ut auferat rānās ā mē et ā **populō** meō, et dīmittam **populum**, ut sacrificet Dominō ”.

5 Dīxitque Moȳsēs[\*][moyses] ad pharaōnem: “ Cōnstitue mihi, quandō dēprecer prō tē et prō servīs et prō **populō** tuō, ut abigantur rānae ā tē et ā domō **tuā** et tantum in flūmine remaneant ”.

6 Quī respondit: “ Crās ”. At ille: “ Iuxtā verbum, inquit, tuum faciam, ut sciās quoniam nōn **est** sīcut Dominus Deus noster.

7 Et recēdent rānae ā tē et ā domō **tuā** et ā servīs tuīs et ā **populō** tuō; tantum in flūmine remanēbunt ”.

8 Ēgressīque sunt Moȳsēs[\*][moyses] et Aarōn ā pharaōne; et clāmāvit Moȳsēs[\*][moyses] ad Dominum prō spōnsiōne rānārum, quam condīxerat pharaōnī.

9 Fēcitque Dominus iuxtā verbum Moȳsī, et mortuae sunt rānae dē domibus et dē **vīllīs** et dē agrīs;

10 congregāvēruntque eās in immēnsōs aggerēs, et computruit **terra**.

11 Vidēns autem pharaō quod **data** **esset** requiēs, ingravāvit cor suum et nōn audīvit eōs, sīcut dīxerat Dominus.

12 Dīxitque Dominus ad Moysēn: “ **Loquēre** ad Aarōn: Extende virgam tuam et percute pulverem terrae, et sint scinifēs in **ūniversā** **terrā** Aegyptī ”.

13 Fēcēruntque **ita**; et extendit Aarōn **manum** virgam tenēns percussitque pulverem terrae. Et factī sunt scinifēs in hominibus et in iūmentīs; **omnis** pulvis terrae **versus** **est** in scinifēs per **tōtam** terram Aegyptī.

14 Fēcēruntque similiter maleficī incantātiōnibus **suīs**, ut ēdūcerent scinifēs; et nōn potuērunt. Erantque scinifēs tam in hominibus quam in iūmentīs;

15 et dīxērunt maleficī ad pharaōnem: “ Digitus Deī **est** **hic** ”. Indūrātumque **est** cor pharaōnis et nōn audīvit eōs, sīcut praecēperat Dominus.

16 Dīxit **quoque** Dominus ad Moysēn: “ Cōnsurge dīlūculō et stā **cōram** pharaōne. Ēgrediētur enim ad aquās, et **dīcēs** ad eum: Haec dīcit Dominus: Dīmitte **populum** meum, ut sacrificet mihi.

17 Quod sī nōn **dīmīserīs** eum, ecce ego immittam in tē et in servōs tuōs et in **populum** tuum et in domōs tuās omne **genus** muscārum; et implēbuntur **domūs** Aegyptiōrum muscīs et etiam humus, in **quā** fuerint.

18 Et sēgregābō in **diē** **illa** terram Gessen, in **quā** **populus** meus **est**, ut nōn sint ibi muscae, et sciās quoniam ego Dominus in **mediō** terrae;

19 pōnamque dīvī sīōnem inter **populum** meum et **populum** tuum; crās erit signum istud ”.

20 Fēcitque Dominus **ita**; et **venit** **musca** **gravissima** in domōs pharaōnis et servōrum eius et in omnem terram Aegyptī, **corrupta**que **est** **terra** ab huiuscemodī muscīs.

21 Vocāvitque pharaō Moysen et Aarōn et ait eīs: “ **Īte**, **sacrificātē** Deō vestrō in **terrā** ”.

22 Et ait Moȳsēs[\*][moyses]: “ Nōn potest **ita** fierī: abōminātiōnēs enim Aegyptiōrum immolābimus Dominō Deō nostrō; quod sī **mactāverīmus** **ea**, quae colunt Aegyptiī, **cōram** eīs, lapidibus nōs obruent.

23 Viam trium diērum pergēmus in sōlitūdinem et sacrificābimus Dominō Deō nostrō, sīcut praecēpit nōbīs ”.

24 Dīxitque pharaō: “ Ego dīmittam vōs, ut sacrificētis Dominō Deō vestrō in dēsertō, vērumtamen longius nē abeātis; **rogātē** prō mē ”.

25 Et ait Moȳsēs[\*][moyses]: “ **Ēgressus** ā tē, ōrābō Dominum, et recēdet **musca** ā pharaōne et ā servīs **suīs** et ā **populō** eius crās; vērumtamen nōlī **ultrā** **fallere**, ut nōn dīmittās **populum** sacrificāre Dominō ”.

26 **Ēgressus**que Moȳsēs[\*][moyses] ā pharaōne ōrāvit Dominum;

27 quī fēcit iuxtā verbum illīus et abstulit muscās ā pharaōne et ā servīs **suīs** et ā **populō** eius; nōn superfuit nē **ūna** quidem.

28 Et ingravātum **est** cor pharaōnis, **ita** ut nē hāc quidem **vice** dīmitteret **populum**.

## 9

1 Dīxit autem Dominus ad Moysēn: “ Ingredere ad pharaōnem et **loquere** ad eum: Haec dīcit Dominus, Deus Hebraeōrum: Dīmitte **populum** meum, ut sacrificet mihi.

2 Quod sī adhūc renuis et retinēs eōs,

3 ecce **manus** Dominī erit super possessiōnem tuam in agrīs, super equōs et asinōs et camēlōs et bovēs et ovēs, **pestis** valdē **gravis**;

4 et distinguet Dominus inter possessiōnēs Isrāēl et possessiōnēs Aegyptiōrum, ut nihil omnīnō pereat ex hīs, quae pertinent ad fīliōs Isrāēl.

5 Cōnstituitque Dominus tempus dīcēns: Crās faciet Dominus verbum istud in **terrā** ”.

6 Fēcit ergō Dominus verbum **hoc** **alterā** **diē**, **mortua**que sunt omnia animantia Aegyptiōrum; dē animālibus vērō fīliōrum Isrāēl nihil omnīnō periit.

7 Et mīsit pharaō ad videndum; nec erat quidquam mortuum dē hīs, quae **possidēbat** Isrāēl. Ingravātumque **est** cor pharaōnis, et nōn dīmīsit **populum**.

8 Et dīxit Dominus ad Moysēn et Aarōn: “ Tollite plēnās **manūs** cineris dē camīnō, et spargat illum Moȳsēs[\*][moyses] in caelum **cōram** pharaōne;

9 sitque pulvis super omnem terram Aegyptī; erunt enim in hominibus et iūmentīs **ulcera** et vēsīcae turgentēs in **ūniversā** **terrā** Aegyptī ”.

10 Tulēruntque cinerem dē camīnō et stetērunt **cōram** pharaōne, et sparsit illum Moȳsēs[\*][moyses] in caelum; **facta**que sunt **ulcera** vēsīcārum turgentium in hominibus et iūmentīs.

11 Nec poterant maleficī stāre **cōram** Moyse propter **ulcera**, quae in illīs erant et in omnī **terrā** Aegyptī.

12 Indūrāvitque Dominus cor pharaōnis, et nōn audīvit eōs, sīcut **locūtus** **est** Dominus ad Moysēn.

13 Dīxitque Dominus ad Moysēn: “ **Māne** cōnsurge et stā **cōram** pharaōne et **dīcēs** ad eum: Haec dīcit Dominus, Deus Hebraeōrum: Dīmitte **populum** meum, ut sacrificet mihi;

14 quia in hāc **vice** mittam omnēs **plāgās** meās super cor tuum et super servōs tuōs et super **populum** tuum, ut sciās quod nōn sit **similis** meī in omnī **terrā**.

15 Nunc enim extendēns **manum** sī percussissem tē et **populum** tuum peste, perīssēs dē **terrā**.

16 Idcircō autem servāvī tē, ut ostendam in tē fortitūdinem meam, et nārrētur **nōmen** meum in omnī **terrā**.

17 Adhūc retinēs **populum** meum et nōn vīs **dīmittere** eum?

18 Ēn pluam crās, hāc **ipsā** **hōrā**, grandinem multam nimis, **quālis** nōn fuit in Aegyptō ā **diē**, **quā** **fundāta** **est**, usque in praesēns tempus.

19 Mitte ergō iam nunc et **congrega** iūmenta **tua** et omnia, quae habēs in agrō; hominēs enim et iūmenta **ūniversa**, quae **inventa** fuerint **foris** nec **congregāta** dē agrīs, cadet super **eā** grandō, et morientur ”.

20 Quī timuit verbum Dominī dē servīs pharaōnis, fēcit **cōnfugere** servōs suōs et iūmenta in domōs;

21 quī autem neglēxit sermōnem Dominī, dīmīsit servōs suōs et iūmenta in agrīs.

22 Et dīxit Dominus ad Moysēn: “ Extende **manum** tuam in caelum, ut fīat grandō in **ūniversā** **terrā** Aegyptī super hominēs et super iūmenta et super omnem herbam agrī in **terrā** Aegyptī ”.

23 Extenditque Moȳsēs[\*][moyses] virgam in caelum, et Dominus **dedit** **tonitrua** et grandinem ac discurrentia **fulgura** super terram; pluitque Dominus grandinem super terram Aegyptī.

24 Et grandō et **ignis** **immixta** pariter ferēbantur; tantaeque fuit magnitūdinis, **quanta** ante numquam appāruit in **ūniversā** **terrā** Aegyptī, ex quō gēns **illa** **condita** **est**.

25 Et percussit grandō in omnī **terrā** Aegyptī **cūncta**, quae fuērunt in agrīs, ab homine usque ad iūmentum; cūnctamque herbam agrī percussit grandō et omne lignum regiōnis cōnfrēgit.

26 Tantum in **terrā** Gessen, ubi erant fīliī Isrāēl, grandō nōn **cecidit**.

27 Mīsitque pharaō et vocāvit Moysen et Aarōn dīcēns ad eōs: “ Nunc peccāvī; Dominus iūstus, ego et **populus** meus reī.

28 **Ōrāte** Dominum, ut dēsinant **tonitrua** Deī et grandō, et dīmittam vōs, et nēquāquam **hīc** **ultrā** manēbitis ”.

29 Ait Moȳsēs[\*][moyses]: “ Cum **ēgressus** fuerō dē urbe, extendam palmās meās ad Dominum; et cessābunt **tonitrua**, et grandō nōn erit, ut sciās quia Dominī **est** **terra**.

30 **Novī** autem quod et tū et servī tuī necdum timeātis Dominum Deum ”.

31 **Linum** ergō et hordeum laesum **est**, eō quod hordeum iam spīcās et līnum iam folliculōs germināret;

32 trīticum autem et fār nōn sunt **laesa**, quia **sērōtina** erant.

33 **Ēgressus**que Moȳsēs[\*][moyses] ā pharaōne ex urbe tetendit **manūs** ad Dominum; et cessāvērunt **tonitrua** et grandō, nec **ultrā** effundēbātur **pluvia** super terram.

34 Vidēns autem pharaō quod cessāsset **pluvia** et grandō et **tonitrua**, auxit peccātum;

35 et ingravātum **est** cor eius et servōrum illīus et indūrātum nimis; nec dīmīsit fīliōs Isrāēl, sīcut dīxerat Dominus per **manum** Moȳsī.

## 10

1 Et dīxit Dominus ad Moysēn: “ Ingredere ad pharaōnem: ego enim indūrāvī cor eius et servōrum illīus, ut faciam **signa** **mea** haec in **mediō** eōrum,

2 et nārrēs in auribus fīliī tuī et nepōtum tuōrum, quotiēns contrīverim Aegyptiōs et **signa** **mea** fēcerim in eīs; et sciātis quia ego Dominus ”.

3 Introiērunt ergō Moȳsēs[\*][moyses] et Aarōn ad pharaōnem et dīxērunt **eī**: “ Haec dīcit Dominus, Deus Hebraeōrum: Usquequō nōn vīs subicī mihi? Dīmitte **populum** meum, ut sacrificet mihi.

4 Sīn autem resistis et nōn vīs **dīmittere** eum, ecce ego indūcam crās locustam in fīnēs tuōs,

5 quae operiat superficiem terrae, nē quidquam eius appāreat, sed comedātur, quod residuum fuerit grandinī; corrōdet enim omnia ligna, quae germinant in agrīs.

6 Et implēbunt domōs tuās et servōrum tuōrum et omnium Aegyptiōrum, quantam nōn vīdērunt patrēs tuī et **avī**, ex quō ortī sunt super terram usque in praesentem diem ”. Āvertitque sē et **ēgressus** **est** ā pharaōne.

7 Dīxērunt autem servī pharaōnis ad eum: “ Usquequō patiēmur **hoc** scandalum? Dīmitte hominēs, ut sacrificent Dominō Deō suō; **nōnne** vidēs quod perierit Aegyptus? ”.

8 Revocāvēruntque Moysen et Aarōn ad pharaōnem, quī dīxit eīs: “ **Īte**, **sacrificātē** Dominō Deō vestrō. Quīnam sunt quī itūrī sunt? ”.

9 Ait Moȳsēs[\*][moyses]: “ Cum parvulīs nostrīs et seniōribus pergēmus, cum fīliīs et fīliābus, cum ovibus et armentīs; **est** enim sollemnitās Dominī nōbīs ”.

10 Et respondit eīs: “ Sīc Dominus sit vōbīscum, quōmodo ego dīmittam vōs et parvulōs vestrōs. Cui dubium **est** quod **pessimē** cōgitētis?

11 Nōn fīet **ita**, sed **īte** tantum **virī** et **sacrificātē** Dominō; **hoc** enim et ipsī petīstis ”. Statimque ēiectī sunt dē cōnspectū pharaōnis.

12 Dīxit autem Dominus ad Moysēn: “ Extende **manum** tuam super terram Aegyptī, ut veniat **locusta** et ascendat super eam et dēvoret omnem herbam, quidquid residuum fuerit grandinī ”.

13 Et extendit Moȳsēs[\*][moyses] virgam super terram Aegyptī, et Dominus indūxit ventum ūrentem **tōtā** **diē** **illa** et nocte. Et **manē** factō, ventus ūrēns **levāvit** locustās;

14 quae ascendērunt super ūniversam terram Aegyptī et sēdērunt in cūnctīs fīnibus Aegyptiōrum innumerābilēs, quālēs ante illud tempus nōn fuerant nec posteā futūrae sunt.

15 Operuēruntque ūniversam superficiem terrae, et **obscūrāta** **est** **terra**. Dēvorāvērunt igitur omnem herbam terrae et, quidquid pōmōrum in arboribus fuit, quae grandō dīmīserat; nihilque omnīnō virēns relictum **est** in lignīs et in herbīs terrae in **cūnctā** Aegyptō.

16 Quam ob rem festīnus pharaō vocāvit Moysen et Aarōn et dīxit eīs: “ Peccāvī in Dominum Deum vestrum et in vōs.

17 Sed nunc dīmittite peccātum mihi tantum hāc **vice** et **rogātē** Dominum Deum vestrum, ut auferat ā mē saltem mortem istam ”.

18 **Ēgressus**que Moȳsēs[\*][moyses] dē cōnspectū pharaōnis ōrāvit Dominum,

19 quī flāre fēcit ventum ab **occidente** vehementissimum et **arreptam** locustam prōiēcit in mare Rubrum; nōn remānsit nē **ūna** quidem in cūnctīs fīnibus Aegyptī.

20 Et indūrāvit Dominus cor pharaōnis, nec dīmīsit fīliōs Isrāēl.

21 Dīxit autem Dominus ad Moysēn: “ Extende **manum** tuam in caelum, et sint tenebrae super terram Aegyptī tam dēnsae ut palpārī queant ”.

22 Extenditque Moȳsēs[\*][moyses] **manum** in caelum, et factae sunt tenebrae horribilēs in **ūniversā** **terrā** Aegyptī **tribus** diēbus.

23 Nēmō vīdit frātrem suum nec mōvit sē dē locō, in quō erat. Ubicumque autem habitābant fīliī Isrāēl, lūx erat.

24 Vocāvitque pharaō Moysen et Aarōn et dīxit eīs: “ **Īte**, **sacrificātē** Dominō; ovēs tantum vestrae et **armenta** remaneant, parvulī vestrī eant vōbīscum ”.

25 Ait Moȳsēs[\*][moyses]: “ Etiamsī tū hostiās et holocausta darēs nōbīs, quae offerāmus Dominō Deō nostrō,

26 tamen et gregēs nostrī pergent nōbīscum; nōn remanēbit ex eīs **ungula**, quoniam ex ipsīs sūmēmus, quae **necessāria** sunt in cultum Dominī Deī nostrī; praesertim cum ignōrēmus quid dēbeat immolārī, dōnec ad ipsum locum perveniāmus ”.

27 Indūrāvit autem Dominus cor pharaōnis, et nōluit **dīmittere** eōs.

28 Dīxitque pharaō ad eum: “ Recēde ā mē. **Cave**, nē **ultrā** videās faciem meam; quōcumque **diē** **appārueris** mihi, moriēris ”.

29 Respondit Moȳsēs[\*][moyses]: “ **Ita** fīet, ut **locūtus** **es**; nōn vidēbō **ultrā** faciem tuam ”.

## 11

1 Et dīxit Dominus ad Moysēn: “ Adhūc **ūnā** **plāgā** tangam pharaōnem et Aegyptum, et post haec dīmittet vōs utique, immō et exīre compellet.

2 **Dīcēs** ergō omnī plēbī, ut postulet vir ab amīcō suō et mulier ā **vīcīnā** **sua** vāsa **argentea** et **aurea**;

3 dabit autem Dominus grātiam **populō** **cōram** Aegyptiīs ”. Fuitque Moȳsēs[\*][moyses] vir magnus valdē in **terrā** Aegyptī **cōram** servīs pharaōnis et omnī **populō**.

4 Et ait Moȳsēs[\*][moyses]: “ Haec dīcit Dominus: **Mediā** nocte ēgrediar in Aegyptum;

5 et moriētur omne prīmōgenitum in **terrā** Aegyptiōrum, ā prīmōgenitō pharaōnis, quī **sedet** in soliō eius, usque ad prīmōgenitum ancillae, quae **est** ad molam, et omnia **prīmōgenita** iūmentōrum.

6 Eritque clāmor magnus in **ūniversā** **terrā** Aegyptī, **quālis** nec ante fuit nec posteā futūrus **est**.

7 Apud omnēs autem fīliōs Isrāēl nōn mūtiet **canis** contrā hominem et **pecūs**, ut sciātis quantō mīrāculō dīvidat Dominus Aegyptiōs et Isrāēl.

8 Dēscendentque omnēs servī tuī istī ad mē et adōrābunt mē dīcentēs: "Ēgredere tū et **omnis** **populus**, quī sequitur tē". Post haec ēgrediar ”. Et exīvit ā pharaōne īrātus nimis.

9 Dīxit autem Dominus ad Moysēn: “ Nōn audiet vōs pharaō, ut **multa** **signa** fīant in **terrā** Aegyptī ”.

10 Moȳsēs[\*][moyses] autem et Aarōn fēcērunt omnia **ostenta** haec **cōram** pharaōne; et indūrāvit Dominus cor pharaōnis, nec dīmīsit fīliōs Isrāēl dē **terrā** **suā**.

## 12

1 Dīxit Dominus ad Moysēn et Aarōn in **terrā** Aegyptī:

2 “ **Mēnsis** iste vōbīs prīncipium mēnsium, prīmus erit in mēnsibus annī.

3 Loquiminī ad ūniversum coetum fīliōrum Isrāēl et dīcite eīs: **Decima** **diē** **mēnsis** huius tollat ūnusquisque agnum per familiās et domōs suās.

4 Sīn autem minor **est** numerus, ut sufficere possit ad vēscendum agnum, assūmet vīcīnum suum, quī **iūnctus** **est** domuī suae, iuxtā numerum animārum, quae sufficere possunt ad ēsum agnī.

5 Erit autem vōbīs agnus absque **maculā**, masculus, anniculus; quem dē agnīs vel haedīs tollētis

6 et servābitis eum usque ad quārtam decimam diem **mēnsis** huius; immolābitque eum **ūniversa** congregātiō fīliōrum Isrāēl ad vesperam.

7 Et sūment dē sanguine eius ac pōnent super utrumque postem et in superlīmināribus domōrum, in quibus comedent illum;

8 et **edent** carnēs nocte **illa** assās ignī et azȳmōs pānēs cum lactūcīs **amārīs**.

9 Nōn comedētis ex eō crūdum quid nec coctum **aquā**, sed tantum assum ignī; caput cum pedibus eius et intestīnīs vorābitis.

10 Nec remanēbit quidquam ex eō usque **manē**; sī quid residuum fuerit, igne combūrētis.

11 Sīc autem comedētis illum: **rēnēs** vestrōs accingētis, calceāmenta habēbitis in pedibus, tenentēs baculōs in manibus, et comedētis festīnanter; **est** enim **Pascha** (id **est** **Trānsitus**) Dominī!

12 Et trānsībō per terram Aegyptī nocte **illa** percutiamque omne prīmōgenitum in **terrā** Aegyptī ab homine usque ad **pecūs**; et in cūnctīs dīīs Aegyptī faciam iūdicia, ego Dominus.

13 Erit autem sanguis vōbīs in signum in aedibus, in quibus eritis; et vidēbō sanguinem et trānsībō vōs, nec erit in vōbīs **plāgā** disperdēns, quandō percusserō terram Aegyptī.

14 Habēbitis autem hanc diem in monumentum et celebrābitis eam sollemnem Dominō in generātiōnibus vestrīs cultū sempiternō.

15 Septem diēbus **azȳma** comedētis. Iam in **diē** prīmō nōn erit fermentum in domibus vestrīs; quīcumque comēderit fermentātum, ā prīmō **diē** usque ad diem septimum, perībit **anima** **illa** dē Isrāēl.

16 Diēs **prīma** erit **sānctā** atque **sollemnis**, et diēs **septima** **eādem** fēstīvitāte **venerābilis**. Nihil **operis** faciētis in eīs, exceptīs hīs, quae ad vēscendum pertinent.

17 Et observābitis **azȳma**, in **eādem** enim **ipsā** **diē** ēdūxī **exercitum** vestrum dē **terrā** Aegyptī; et cūstōdiētis diem istum in generātiōnēs vestrās rītū perpetuō.

18 Prīmō **mēnse**, **quārta** **decima** **diē** **mēnsis** ad vesperam comedētis **azȳma**; usque ad diem vīcēsimam prīmam eiusdem **mēnsis** ad vesperam.

19 Septem diēbus fermentum nōn inveniētur in domibus vestrīs. Quī comēderit fermentātum, perībit **anima** eius dē coetū Isrāēl, tam dē advenīs quam dē indigenīs terrae.

20 Omne fermentātum nōn comedētis; in cūnctīs habitāculīs vestrīs **edētis** **azȳma** ”.

21 Vocāvit autem Moȳsēs[\*][moyses] omnēs seniōrēs fīliōrum Isrāēl et dīxit ad eōs: “ **Ite** tollentēs animal per familiās vestrās et **immolātē** **Pascha**.

22 Fasciculumque hyssōpī tingite in sanguine, quī **est** in pēlvī, et aspergite ex eō superlīmināre et utrumque postem. Nūllus vestrum ēgrediātur ōstium **domūs** suae usque **manē**.

23 Trānsībit enim Dominus percutiēns Aegyptiōs; cumque vīderit sanguinem in superlīminārī et in utrōque **poste**, trānscendet ōstium et nōn sinet percussōrem ingredī domōs vestrās et **laedere**.

24 **Cūstōdīte** verbum istud lēgitimum tibi et fīliīs tuīs usque in aeternum.

25 Cumque **introierītis** terram, quam Dominus datūrus **est** vōbīs, ut pollicitus **est**, observābitis caeremōniās istās;

26 et, cum dīxerint vōbīs fīliī vestrī: "Quae **est** **ista** religiō?",

27 **dīcētis** eīs: "**Victima** Paschae Dominō **est**, quandō trānsīvit super domōs fīliōrum Isrāēl in Aegyptō percutiēns Aegyptiōs et domōs nostrās līberāns" ”. Incurvātusque **populus** adōrāvit;

28 et ēgressī fīliī Isrāēl fēcērunt, sīcut praecēperat Dominus Moȳsī et Aarōn.

29 Factum **est** autem in **noctīs** **mediō**, percussit Dominus omne prīmōgenitum in **terrā** Aegyptī, ā prīmōgenitō pharaōnis, quī in soliō eius sedēbat, usque ad prīmōgenitum captīvī, quī erat in carcere, et omne prīmōgenitum iūmentōrum.

30 Surrēxitque pharaō nocte et omnēs servī eius **cūncta**que Aegyptus, et **ortus** **est** clāmor magnus in Aegyptō, neque enim erat **domus**, in **quā** nōn **iacēret** mortuus.

31 **Vocātīs**que pharaō Moyse et Aarōn nocte, ait: “ Surgite, ēgrediminī ā **populō** meō, vōs et fīliī Isrāēl; **īte**, **immolāte** Dominō, sīcut dīcitis.

32 Ovēs vestrās et **armenta** assūmite, ut petierātis, et abeuntēs benedīcite mihi ”.

33 Urgēbantque Aegyptiī **populum** dē **terrā** exīre vēlōciter dīcentēs: “ Omnēs moriēmur ”.

34 Tulit igitur **populus** cōnspersam farīnam, antequam fermentārētur; et ligāns **pistrīnā** in palliīs **suīs** posuit super umerōs suōs.

35 Fēcēruntque fīliī Isrāēl, sīcut praecēperat Moȳsēs[\*][moyses], et petiērunt ab Aegyptiīs vāsa **argentea** et **aurea** vestemque plūrimam.

36 Dominus autem **dedit** grātiam **populō** **cōram** Aegyptiīs, ut commodārent eīs; et spoliāvērunt Aegyptiōs.

37 **Profectī**que sunt fīliī Isrāēl dē Ramesse in Succoth, **sēscenta** **ferē** **mīlia** peditum **virōrum** absque parvulīs.

38 Sed et vulgus prōmiscuum innumerābile ascendit cum eīs, ovēs et **armenta**, animantia **multa** nimis.

39 Coxēruntque farīnam, quam dūdum dē Aegyptō cōnspersam tulerant, et fēcērunt subcinerīciōs pānēs azȳmōs; neque enim poterant fermentārī, cōgentibus exīre Aegyptiīs et nūllam facere sinentibus **moram**; nec pulmentī quidquam occurrerant praeparāre.

40 Habitātiō autem fīliōrum Isrāēl, **qua** mānserant in Aegyptō, fuit quadringentōrum trīgintā annōrum.

41 Quibus **explētis**, **eādem** **diē** **ēgressus** **est** **omnis** **exercitus** Dominī dē **terrā** Aegyptī.

42 Nox **ista** vigiliārum Dominō, quandō ēdūxit eōs dē **terrā** Aegyptī: hanc observāre dēbent Dominō omnēs fīliī Isrāēl in generātiōnibus **suīs**.

43 Dīxitque Dominus ad Moysēn et Aarōn: “ Haec **est** religiō Paschae: **Omnis** **aliēnigena** nōn comedet ex eō;

44 **omnis** autem servus ēmptīcius circumcīdētur et sīc comedet;

45 **advena** et mercennārius nōn **edent** ex eō.

46 In **ūnā** domō comedētur, nec efferētis dē carnibus eius forās nec **os** illīus cōnfringētis.

47 **Omnīs** **coetūs** fīliōrum Isrāēl faciet illud.

48 Quod sī **quis** peregrīnōrum in vestram voluerit trānsīre colōniam et facere **Pascha** Dominī, circumcīdētur prius omne masculīnum eius, et tunc rīte celebrābit eritque sīcut **indigena** terrae; sī **quis** autem circumcīsus nōn fuerit, nōn vēscētur ex eō.

49 **Eādem** lēx erit indigenae et colōnō, quī peregrīnātur apud vōs ”.

50 Fēcēruntque omnēs fīliī Isrāēl, sīcut praecēperat Dominus Moȳsī et Aarōn;

51 et in **eādem** **diē** ēdūxit Dominus fīliōs Isrāēl dē **terrā** Aegyptī per turmās suās.

## 13

1 **Locūtus**que **est** Dominus ad Moysēn dīcēns:

2 “ **Sānctificā** mihi omne prīmōgenitum, quod aperit vulvam in fīliīs Isrāēl, tam dē hominibus quam dē iūmentīs: **mea** sunt enim omnia ”.

3 Et ait Moȳsēs[\*][moyses] ad **populum**: “ Mementōte diēī huius, in **quā** ēgressī **estis** dē Aegyptō et dē domō **servitūtis**, quoniam in manū fortī ēdūxit vōs Dominus dē locō istō, ut nōn comedātis fermentātum pānem.

4 Hodiē ēgrediminī, **mēnsē** Abib (id **est** novārum Frūgum).

5 Cumque intrōdūxerit tē Dominus in terram Chananaēī et Hetthaēī et Amorraēī et Hevaēī et Iebusaēī, quam iūrāvit patribus tuīs, ut daret tibi, terram fluentem **lacte** et melle; celebrābis hunc mōrem sacrōrum **mēnse** istō.

6 Septem diēbus **vēscēris** azȳmīs, et in **diē** septimō erit sollemnitās Dominī.

7 **Azȳma** comedētis septem diēbus: nōn appārēbit apud tē aliquid fermentātum nec in cūnctīs fīnibus tuīs.

8 Nārrābisque fīliō tuō in **diē** illō dīcēns: "Propter **hōc**, quod fēcit mihi Dominus, quandō **ēgressus** sum dē Aegyptō".

9 Et erit quasi signum in manū **tuā** et quasi monumentum inter oculōs tuōs, ut lēx Dominī semper sit in ōre tuō; in manū enim fortī ēdūxit tē Dominus dē Aegyptō.

10 Cūstōdiēs huiuscemodī cultum statūtō tempore ā diēbus in diēs.

11 Cumque intrōdūxerit tē Dominus in terram Chananaēī, sīcut iūrāvit tibi et patribus tuīs, et dederit tibi eam,

12 sēparābis omne, quod aperit vulvam, Dominō et quod prīmitīvum **est** in pecoribus tuīs; quidquid **habuerīs** masculīnī **sexūs**, cōnsecrābis Dominō.

13 Prīmōgenitum asinī mūtābis **ove**; quod, sī nōn **redēmerīs**, interficiēs. Omne autem prīmōgenitum hominis dē fīliīs tuīs pretiō redimēs.

14 Cumque interrogāverit tē fīlius tuus crās dīcēns: "Quid **est** **hoc**?", respondēbis **eī**: "In manū fortī ēdūxit nōs Dominus dē Aegyptō, dē domō **servitūtis**.

15 Nam, cum indūrātus **esset** pharaō et nōllet nōs **dīmittere**, **occīdit** Dominus omne prīmōgenitum in **terrā** Aegyptī, ā prīmōgenitō hominis usque ad prīmōgenitum iūmentōrum; idcircō immolō Dominō omne, quod aperit vulvam, masculīnī **sexūs**, et omnia **prīmōgenita** fīliōrum meōrum redimō".

16 Erit igitur quasi signum in manū **tuā** et quasi appēnsum quid ob recordātiōnem inter oculōs tuōs, eō quod in manū fortī ēdūxit nōs Dominus dē Aegyptō ”.

17 Igitur cum ēmīsisset pharaō **populum**, nōn eōs dūxit Deus per viam terrae Philisthim, quae **vīcīnā** **est**, reputāns nē forte paenitēret **populum**, sī vīdisset adversum sē **bella** **cōnsurgere**, et reverterētur in Aegyptum,

18 sed circumdūxit per viam dēsertī, quae **est** iuxtā mare Rubrum. Et armātī ascendērunt fīliī Isrāēl dē **terrā** Aegyptī.

19 Tulit **quoque** Moȳsēs[\*][moyses] ossa Ioseph sēcum, eō quod adiūrāsset fīliōs Isrāēl dīcēns: “ Vīsitābit vōs Deus; **effertē** ossa **mea** hinc vōbīscum ”.

20 **Profectī**que dē Succoth castramētātī sunt in Etham, in extrēmīs fīnibus sōlitūdinis.

21 Dominus autem praecēdēbat eōs ad ostendendam viam per diem in **columnā** **nūbis** et per noctem in **columnā** **ignis**, ut dux **esset** itineris utrōque tempore.

22 Nunquam dēfuit **columna** **nūbis** per diem, nec **columna** **ignis** per noctem, **cōram** **populō**.

## 14

1 **Locūtus** **est** autem Dominus ad Moysēn dīcēns:

2 “ **Loquēre** fīliīs Isrāēl: Reversī castramētentur ē regiōne Phihahiroth, quae **est** inter Magdolum et mare contrā Beelsephon; in cōnspectū eius **castra** pōnētis super mare.

3 Dictūrusque **est** pharaō super fīliīs Isrāēl: "Errant in **terrā**, conclūsit eōs dēsertum".

4 Et indūrābō cor eius, ac persequētur eōs, et glōrificābor in pharaōne et in omnī **exercitū** eius; scientque Aegyptiī quia ego sum Dominus ”. Fēcēruntque **ita**.

5 Et nūntiātum **est** **rēgī** Aegyptiōrum quod fūgisset **populus**; immūtātumque **est** cor pharaōnis et servōrum eius super **populō**, et dīxērunt: “ Quid **hoc** fēcimus, ut dīmitterēmus Isrāēl, nē servīrent nōbīs? ”.

6 Iūnxit ergō currum et omnem **populum** suum assūmpsit sēcum;

7 tulitque sēscentōs **currūs** ēlēctōs et quidquid in Aegyptō curruum fuit et bellātōrēs in singulīs curribus.

8 Indūrāvitque Dominus cor pharaōnis **rēgis** Aegyptī, et persecūtus **est** fīliōs Isrāēl; at illī ēgressī erant in manū **excelsa**.

9 Cumque persequerentur Aegyptiī vestīgia praecēdentium, repperērunt eōs in castrīs super mare; omnēs equī et **currūs** pharaōnis, equitēs et **exercitūs** eius erant in Phihahiroth contrā Beelsephon.

10 Cumque appropinquāsset pharaō, **levantēs** fīliī Isrāēl oculōs vīdērunt Aegyptiōs post sē et timuērunt valdē clāmāvēruntque ad Dominum

11 et dīxērunt ad Moysēn: “ Forsitan nōn erant sepulcra in Aegyptō? Ideō tulistī nōs, ut morerēmur in sōlitūdine. Quid **hoc** fēcistī, ut ēdūcerēs nōs ex Aegyptō?

12 **Nōnne** iste **est** sermō, quem loquēbāmur ad tē in Aegyptō dīcentēs: Recēde ā nōbīs, ut serviāmus Aegyptiīs? Multō enim melius erat servīre eīs quam **morī** in sōlitūdine ”.

13 Et ait Moȳsēs[\*][moyses] ad **populum**: “ Nōlīte timēre; **statē** et vidēte salūtem Dominī, quam factūrus **est** vōbīs hodiē; Aegyptiōs enim, quōs nunc vidētis, nēquāquam **ultrā** vidēbitis usque in sempiternum.

14 Dominus pugnābit prō vōbīs, et vōs silēbitis ”.

15 Dīxitque Dominus ad Moysēn: “ Quid clāmās ad mē? **Loquere** fīliīs Isrāēl, ut proficīscantur.

16 Tū autem ēlevā virgam tuam et extende **manum** tuam super mare et **dīvide** illud, ut gradiantur fīliī Isrāēl in **mediō** marī per siccum.

17 Ego autem indūrābō cor Aegyptiōrum, ut persequantur eōs; et glōrificābor in pharaōne et in omnī **exercitū** eius, in curribus et in equitibus illīus.

18 Et scient Aegyptiī quia ego sum Dominus, cum glōrificātus fuerō in pharaōne, in curribus atque in equitibus eius ”.

19 Tollēnsque sē angelus Deī, quī praecēdēbat **castra** Isrāēl, abiit post eōs; et cum eō pariter **columna** **nūbis**, priōra dīmittēns, post tergum.

20 Stetit inter **castra** Aegyptiōrum et **castra** Isrāēl; et erat nūbēs **tenebrōsa** et illūmināns noctem, **ita** ut ad sē invicem **tōtō** **noctis** tempore **accēdere** nōn valērent.

21 Cumque extendisset Moȳsēs[\*][moyses] **manum** super mare, reppulit illud Dominus, flante ventō vehementī et ūrente **tōta** nocte, et vertit in siccum; **dīvīsa**que **est** **aqua**.

22 Et ingressī sunt fīliī Isrāēl per **medium** **maris** siccī; erat enim **aquā** quasi mūrus ā **dextrā** eōrum et **laeva**.

23 Persequentēsque Aegyptiī ingressī sunt post eōs, **omnīs** **equitātūs** pharaōnis, **currūs** eius et equitēs per **medium** **maris**.

24 Iamque advēnerat **vigilia** **mātūtīna**, et ecce respiciēns Dominus super **castra** Aegyptiōrum per columnam **ignis** et **nūbis** perturbāvit **exercitum** eōrum;

25 et impedīvit rotās curruum, **ita** ut difficile movērentur. Dīxērunt ergō Aegyptiī: “ Fugiāmus Israēlem! Dominus enim pugnat prō eīs contrā nōs ”.

26 Et ait Dominus ad Moysēn: “ Extende **manum** tuam super mare, ut revertantur aquae ad Aegyptiōs super **currūs** et equitēs eōrum ”.

27 Cumque extendisset Moȳsēs[\*][moyses] **manum** contrā mare, reversum **est** prīmō dīlūculō ad priōrem locum; fugientibusque Aegyptiīs occurrērunt aquae, et involvit eōs Dominus in **mediīs** flūctibus.

28 Reversaeque sunt aquae et operuērunt **currūs** et equitēs cūnctī **exercitūs** pharaōnis, quī sequentēs ingressī fuerant mare; nē ūnus quidem superfuit ex eīs.

29 Fīliī autem Isrāēl perrēxērunt per **medium** siccī **maris**, et aquae eīs erant quasi prō mūrō ā dextrīs et ā sinistrīs.

30 Līberāvitque Dominus in **diē** illō Isrāēl dē manū Aegyptiōrum. Et vīdērunt Aegyptiōs mortuōs super **lītus** **maris**

31 et **manum** magnam, quam exercuerat Dominus contrā eōs; timuitque **populus** Dominum et crēdidērunt Dominō et Moysī servō eius.

## 15

1 Tunc cecinit Moȳsēs[\*][moyses] et fīliī Isrāēl carmen **hōc** Dominō, et dīxērunt:

“ Cantēmus Dominō,

**glōriōsē** enim magnificātus **est**:

equum et ascēnsōrem eius

dēiēcit in mare!

2 Fortitūdō **mea** et rōbur meum Dominus,

et **factus** **est** mihi in salūtem.

Iste Deus meus,

et glōrificābō eum;

Deus patris meī,

et exaltābō eum!

3 Dominus quasi vir pugnātor;

Dominus **nōmen** eius!

4 **Currus** pharaōnis et **exercitum** eius

prōiēcit in mare;

ēlēctī bellātōrēs eius

submersī sunt in marī Rubrō.

5 Abyssī operuērunt eōs,

dēscendērunt in profundum quasi **lapis**.

6 **Dextera** **tua**, Domine,

**magnificē** in fortitūdine,

**dexterā** **tuā**, Domine,

percussit inimīcum.

7 Et in multitūdine glōriae tuae

dēposuistī adversāriōs tuōs;

mīsistī īram tuam,

quae dēvorāvit eōs sīcut stipulam.

8 Et in spīritū furōris tuī

congregātae sunt aquae;

stetit ut agger

**undā** fluēns,

coāgulātae sunt abyssī

in **mediō** marī.

9 Dīxit inimīcus:

"Persequar, comprehendam,

dīvidam **spolia**,

implēbitur **anima** **mea**;

ēvāgīnābō gladium meum,

interficiet eōs **manus** **mea**!".

10 Flāvit **spīritus** tuus,

et operuit eōs mare;

submersī sunt quasi plumbum

in aquīs vehementibus.

11 **Quis** **similis** tuī

in dīīs, Domine?

**Quis** **similis** tuī,

magnificus in sānctitāte,

**terribilis** atque **laudābilis**,

faciēns mīrābilia?

12 Extendistī **manum** tuam,

dēvorāvit eōs **terra**.

13 Dux fuistī in **misericordiā** **tuā**

**populō**, quem redēmistī,

et portāstī eum in fortitūdine **tuā**

ad habitāculum sānctum tuum.

14 Attendērunt **populī** et commōtī sunt,

dolōrēs obtinuērunt habitātōrēs Philisthaeae.

15 Tunc conturbātī sunt prīncipēs Edom,

potentēs Moab obtinuit tremor,

obriguērunt omnēs habitātōrēs Chanaan.

16 Irruit super eōs

**formīdō** et pavor;

in magnitūdine brāchiī tuī

fīunt immōbilēs quasi **lapis**,

dōnec pertranseat **populus** tuus, Domine,

dōnec pertranseat **populus** tuus iste,

quem possēdistī.

17 Intrōdūcēs eōs et plantābis

in monte **hērēditātis** tuae,

firmissimō habitāculō tuō,

quod operātus **es**, Domīn

quod Dominus ēdūxerit vōs

dē **terrā** Aegyptī;

7 et **manē** vidēbitis

glōriam Dominī.

Audīvit enim murmur vestrum contrā Dominum. Nōs vērō quid sumus, quia **mussitātis** contrā nōs? ”.

8 Et ait Moȳsēs[\*][moyses]:

“ Dabit Dominus vōbīs

vespere carnēs **edere**

et **manē** pānēs in saturitāte,

eō quod audierit murmurātiōnēs vestrās, quibus murmurātī **estis** contrā eum. Nōs enim quid sumus? Nec contrā nōs **est** murmur vestrum, sed contrā Dominum ”.

9 Dīxitque Moȳsēs[\*][moyses] ad Aarōn: “ Dīc ūniversae congregātiōnī fīliōrum Isrāēl: Accēdite **cōram** Dominō; audīvit enim murmur ve strum ”.

10 Cumque loquerētur Aarōn ad omnem coetum fīliōrum Isrāēl, respexērunt ad sōlitūdinem, et ecce **glōria** Dominī appāruit in nūbe.

11 **Locūtus** **est** autem Dominus ad Moysēn dīcēns:

12 “ Audīvī murmurātiōnēs fīliōrum Isrāēl. **Loquere** ad eōs: Vespere comedētis carnēs et **manē** saturābiminī pānibus sciētisque quod ego sum Dominus Deus vester ”.

13 Factum **est** ergō vespere, et ascendēns coturnīx operuit **castra**; **manē** **quoque** rōs iacuit per circuitum castrōrum.

14 Cumque operuisset superficiem dēsertī, appāruit minūtum et squāmātum in similitūdinem pruīnae super terram.

15 Quod cum vīdissent fīliī Isrāēl, dīxērunt ad invicem: “ Manhu? ” (quod significat: “ Quid **est** **hoc**? ”). Ignōrābant enim quid **esset**. Quibus ait Moȳsēs[\*][moyses]: “ Iste **est** **pānis**, quem **dēdit** Dominus vōbīs ad vēscendum.

16 **Hic** **est** sermō, quem praecēpit Dominus: "Colligat ex eō ūnusquisque quantum sufficiat ad vēscendum; gomor per **singula** **capita** iuxtā numerum animārum vestrārum, quae habitant in tabernāculō, sīc tollētis" ”.

17 Fēcēruntque **ita** fīliī Isrāēl; et collēgērunt **alius** plūs, **alius** minus.

18 Et mēnsī sunt ad mēnsūram gomor; nec quī plūs collēgerat, habuit amplius, nec quī minus parāverat, repperit minus, sed singulī, iuxtā id quod **edere** poterant, congregāvērunt.

19 Dīxitque Moȳsēs[\*][moyses] ad eōs: “ Nūllus relinquat ex eō in **māne** ”.

20 Quī nōn audiērunt eum, sed dīmīsērunt quīdam ex eīs usque **manē**, et scatēre coepit vermibus atque computruit; et īrātus **est** contrā eōs Moȳsēs[\*][moyses].

21 Colligēbant autem **māne** singulī, quantum sufficere poterat ad vēscendum; cumque incaluisset sōl, liquefiēbat.

22 In **diē** autem **sexta** collēgērunt cibōs duplicēs, id **est** duo gomor per singulōs hominēs. Vēnērunt autem omnēs prīncipēs congregātiōnis et nārrāvērunt Moȳsī.

23 Quī ait eīs: “ **Hoc** **est** quod **locūtus** **est** Dominus: Requiēs, sabbatum sānctum Dominō crās; quodcumque torrendum **est**, torrēte et, quae **coquenda** sunt, coquite; quidquid autem reliquum fuerit, repōnite usque in **manē** ”.

24 Fēcēruntque **ita**, ut praecēperat Moȳsēs[\*][moyses], et nōn computruit, neque **vermis** **inventus** **est** in eō.

25 Dīxitque Moȳsēs[\*][moyses]: “ Comedite illud hodiē, quia sabbatum **est** Dominō; nōn inveniētur hodiē in agrō.

26 Sex diēbus colligite; in **diē** autem septimō sabbatum **est** Dominō, idcircō nōn inveniētur in eō ”.

27 **Venit**que **septima** diēs; et ēgressī dē **populō**, ut colligerent, nōn invēnērunt.

28 Dīxit autem Dominus ad Moysēn: “ Usquequō nōn vultis cūstōdīre **mandāta** **mea** et lēgem meam?

29 Vidēte quod Dominus dederit vōbīs sabbatum et propter **hōc** **diē** **sexta** tribuit vōbīs cibōs duplicēs; maneat ūnusquisque apud sēmetipsum, nūllus ēgrediātur dē locō suō **diē** septimō ”.

30 Et sabbatīzāvit **populus** **diē** septimō.

31 Appellāvitque **domus** Isrāēl **nōmen** eius Mān: quod erat quasi sēmen coriandrī album, **gustus**que eius quasi similae cum melle.

32 Dīxit autem Moȳsēs[\*][moyses]: “ Iste **est** sermō, quem praecēpit Dominus: "Implē gomor ex eō, et cūstōdiātur in generātiōnēs vestrās, ut nōverint pānem, quō **aluī** vōs in sōlitūdine, quandō ēductī **estis** dē **terrā** Aegyptī" ”.

33 Dīxitque Moȳsēs[\*][moyses] ad Aarōn: “ Sūme **vās** ūnum et mitte ibi mān, quantum potest capere gomor; et repōne **cōram** Dominō ad servandum in generātiōnēs vestrās ”.

34 Sīcut praecēpit Dominus Moȳsī, posuit illud Aarōn **cōram** testimōniō reservandum.

35 Fīliī autem Isrāēl comēdērunt mān quadrāgintā annīs, dōnec venīrent in terram habitābilem; **hōc** cibō **alitī** sunt, usquequō tangerent fīnēs terrae Chanaan.

36 Gomor autem **decima** pars **est** ephī.

## 17

1 Igitur **profecta** **omnis** congregātiō fīliōrum Isrāēl dē dēsertō Sīn per mānsiōnēs suās iuxtā sermōnem Dominī, castramētātī sunt in Raphidim, ubi nōn erat **aquā** ad bibendum **populō**.

2 Quī iūrgātus contrā Moysēn ait: “ Dā nōbīs aquam, ut bibāmus ”. Quibus respondit Moȳsēs[\*][moyses]: “ Quid iūrgāminī contrā mē? Cūr **tentātis** Dominum? ”.

3 Sitīvit ergō ibi **populus** prae aquae **pēnūriā** et murmurāvit contrā Moysēn dīcēns: “ Cūr fēcistī nōs exīre dē Aegyptō, ut **occīderēs** nōs et līberōs nostrōs ac iūmenta sitī? ”.

4 Clāmāvit autem Moȳsēs[\*][moyses] ad Dominum dīcēns: “ Quid faciam **populō** huic? Adhūc paululum et lapidābunt mē ”.

5 Et ait Dominus ad Moysēn: “ Antecēde **populum** et sūme tēcum dē seniōribus Isrāēl, et virgam, **quā** percussistī fluvium, tolle in manū **tuā** et **vāde**.

6 Ēn ego stābō **cōram** tē ibi super petram Horeb; percutiēsque petram, et exībit ex **eā** **aquā**, ut bibat **populus** ”. Fēcit Moȳsēs[\*][moyses] **ita** **cōram** seniōribus Isrāēl.

7 Et vocāvit **nōmen** locī illīus **Massā** et Meribā, propter iūrgium fīliōrum Isrāēl et quia tentāvērunt Dominum dīcentēs: “ **Est**ne Dominus in nōbīs an nōn? ”.

8 **Venit** autem Amalec et pugnābat contrā Isrāēl in Raphidim.

9 Dīxitque Moȳsēs[\*][moyses] ad **Iōs**ue: “ Ēlige nōbīs virōs et **ēgressus** **pugnā** contrā Amalec; crās ego stābō in vertice **collis** habēns virgam Deī in manū **meā** ”.

10 Fēcit **Ios**ue, ut **locūtus** erat **eī** Moȳsēs[\*][moyses], et pugnāvit contrā Amalec; Moȳsēs[\*][moyses] autem et Aarōn et Hur ascendērunt super verticem **collis**.

11 Cumque **levāret** Moȳsēs[\*][moyses] **manūs**, vincēbat Isrāēl; sīn autem remīsisset, superābat Amalec.

12 **Manus** autem Moȳsī erant gravēs; sūmentēs igitur lapidem posuērunt subter eum, in quō sēdit; Aarōn autem et Hur sustentābant **manūs** eius ex **utrāque** **parte**. Et factum **est** ut **manus** eius nōn lassārentur usque ad occāsum **sōlis**.

13 Vīcitque **Ios**ue Amalec et **populum** eius in ōre gladiī.

14 Dīxit autem Dominus ad Moysēn: “ Scrībe **hoc** ob monumentum in **librō** et trāde auribus **Ios**ue; dēlēbō enim memoriam Amalec sub caelō ”.

15 Aedificāvitque Moȳsēs[\*][moyses] altāre et vocāvit **nōmen** eius Dominus Nissi (Dominus vēxillum meum)

16 dīcēns:

“ Quia **manus** contrā solium Dominī:

bellum Dominō erit contrā Amalec ā generātiōne in generātiōnem ”.

## 18

1 Cumque audīsset Iethrō sacerdōs Madian socer Moȳsī omnia, quae fēcerat Deus Moȳsī et Isrāēl **populō** suō, eō quod ēdūxisset Dominus Isrāēl dē Aegyptō,

2 tulit Sephoram uxōrem Moȳsī, quam remīserat,

3 et duōs fīliōs eius, quōrum ūnus vocābātur Gersam, dīcente patre: “ **Advena** fuī in **terrā** **aliēnā** ”,

4 alter vērō Eliezer: “ Deus enim, ait, patris meī adiūtor meus, et ēruit mē dē gladiō pharaōnis ”.

5 **Venit** ergō Iethrō socer Moȳsī et fīliī eius et uxor eius ad Moysēn in dēsertum, ubi erat castramētātus iuxtā montem Deī;

6 et mandāvit Moysi dīcēns: “ Ego socer tuus Iethrō veniō ad tē et uxor **tua** et duo fīliī tuī cum **eā** ”.

7 Quī **ēgressus** in occursum socerī **suī** adōrāvit et ōsculātus **est** eum, salūtāvēruntque sē mūtuō verbīs pācificīs. Cumque intrāsset tabernāculum,

8 nārrāvit Moȳsēs[\*][moyses] socerō suō **cūncta**, quae fēcerat Dominus pharaōnī et Aegyptiīs propter Isrāēl, ūniversumque labōrem, quī **accidisset** eīs in itinere, et quod līberāverat eōs Dominus.

9 Laetātusque **est** Iethrō super omnibus bonīs, quae fēcerat Dominus Isrāēl, eō quod ēruisset eum dē manū Aegyptiōrum,

10 et ait: “ Benedictus Dominus, quī līberāvit vōs dē manū Aegyptiōrum et dē manū pharaōnis.

11 Nunc cognōvī quia magnus Dominus super omnēs deōs, eō quod ēruerit **populum** dē manū Aegyptiōrum, quī **superbē** **ēgerunt** contrā illōs ”.

12 Obtulit ergō Iethrō socer Moȳsī holocausta et hostiās Deō; vēnēruntque Aarōn et omnēs seniōrēs Isrāēl, ut comederent pānem cum eō **cōram** Deō.

13 Alterō autem **diē** sēdit Moȳsēs[\*][moyses], ut iūdicāret **populum**, quī assistēbat Moȳsī dē **māne** usque ad vesperam.

14 Quod cum vīdisset socer eius, omnia scīlicet, quae agēbat in **populō**, ait: “ Quid **est** **hoc**, quod **facis** in plēbe? Cūr **sōlus** **sēdēs**, et **omnis** **populus** praestōlātur dē **māne** usque ad vesperam? ”.

15 Cui respondit Moȳsēs[\*][moyses]: “ **Venit** ad mē **populus** quaerēns sententiam Deī.

16 Cumque **acciderit** eīs **aliquā** disceptātiō, veniunt ad mē, ut iūdicem inter eōs et ostendam **praecepta** Deī et **lēgēs** eius ”.

17 At ille: “ Nōn bonam, inquit, rem **facis**.

18 **Cōnsūmēris** et tū et **populus** iste, quī tēcum **est**. **Ultrā** **vīrēs** tuās **est** negōtium; **sōlus** illud nōn **poteris** sustinēre.

19 Sed audī verba **mea** atque **cōnsilia**, et erit Deus tēcum: **Ēsto** tū **populō** in hīs, quae ad Deum pertinent, ut referās causās ad Deum

20 ostendāsque **populō** **praecepta** et **lēgēs** viamque, per quam ingredī dēbeant, et opus, quod facere dēbeant.

21 **Prōvidē** autem dē omnī plēbe virōs strēnuōs et timentēs Deum, in quibus sit **vēritās**, et quī ōderint avāritiam, et cōnstitue ex eīs tribūnōs et centuriōnēs et quīnquāgēnāriōs et decānōs,

22 quī iūdicent **populum** omnī tempore. Quidquid autem maius fuerit, referant ad tē, et ipsī **minōra** tantummodo iūdicent; **levius**que sit tibi, partītō cum aliīs onere.

23 Sī **hoc** **fēcerīs**, implēbis imperium Deī et **praecepta** eius **poteris** sustentāre, et **omnis** **hīc** **populus** revertētur ad **loca** **sua** cum pāce ”.

24 Quibus **audītis**, Moȳsēs[\*][moyses] fēcit omnia, quae ille suggesserat;

25 et, ēlēctīs **virīs** strēnuīs dē cūnctō Isrāēl, cōnstituit eōs prīncipēs **populī**, tribūnōs et centuriōnēs et quīnquāgēnāriōs et decānōs,

26 quī iūdicābant plēbem omnī tempore. Quidquid autem gravius erat, referēbant ad eum, faciliōra tantummodo iūdicantēs.

27 Dīmīsitque socerum suum, quī reversus abiit in terram suam.

## 19

1 **Mēnse** tertiō ēgressiōnis Isrāēl dē **terrā** Aegyptī, in **diē** hāc vēnērunt in sōlitūdinem Sināī.

2 Nam **profectī** dē Raphidim et pervenientēs usque in dēsertum Sināī, castramētātī sunt in eōdem locō, ibique Isrāēl fīxit **tentōria** ē regiōne **montis**.

3 Moȳsēs[\*][moyses] autem ascendit ad Deum, vocāvitque eum Dominus dē monte et ait:

“ Haec **dīcēs** domuī Iācōb

et annūntiābis fīliīs Isrāēl:

4 Vōs ipsī vīdistis, quae fēcerim Aegyptiīs,

quōmodo portāverim vōs super **ālās** aquilārum

et addūxerim ad mē.

5 Sī ergō **audierītis** **vōcem** meam

et **cūstōdieritis** **pactum** meum,

eritis mihi in pecūlium dē cūnctīs **populīs**;

**mea** **est** enim **omnis** **terra**.

6 Et vōs eritis mihi rēgnum sacerdōtum

et gēns **sānctā**.

Haec sunt verba, quae **loqueris** ad fīliōs Isrāēl ”.

7 **Venit** Moȳsēs[\*][moyses] et, **convocātīs** maiōribus nātū **populī**, exposuit omnēs sermōnēs, quōs mandāverat Dominus.

8 Responditque ūniversus **populus** simul: “ **Cūncta**, quae **locūtus** **est** Dominus, faciēmus ”. Cumque rettulisset Moȳsēs[\*][moyses] verba **populī** ad Dominum,

9 ait **eī** Dominus: “ Ecce ego veniam ad tē in cālīgine **nūbis**, ut audiat mē **populus** loquentem ad tē et tibi **quoque** crēdat in perpetuum ”.

Nūntiāvit ergō Moȳsēs[\*][moyses] verba **populī** ad Dominum,

10 quī dīxit **eī**: “ **Vāde** ad **populum** et **sānctificā** illōs hodiē et crās; laventque vestīmenta **sua**

11 et sint parātī in diem tertium. In **diē** enim tertiō dēscendet Dominus **cōram** omnī plēbe super montem Sināī.

12 Cōnstituēsque terminōs **populō** per circuitum et **dīcēs**: Cavēte, nē ascendātis in montem nec tangātis fīnēs illīus; **omnis**, quī tetigerit montem, morte moriētur.

13 **Manus** nōn tanget eum, sed lapidibus opprimētur aut cōnfodiētur iaculīs; sīve iūmentum fuerit, sīve homō, nōn vīvet. Cum coeperit **clangere** **būcina**, tunc ascendant in montem ”.

14 Dēscenditque Moȳsēs[\*][moyses] dē monte ad **populum** et sānctificāvit eum; cumque lāvissent vestīmenta **sua**,

15 ait ad eōs: “ **Estōte** parātī in diem tertium; nē appropinquētis uxōribus vestrīs ”.

16 Iamque advēnerat tertius diēs, et **manē** inclāruerat; et ecce coepērunt audīrī **tonitrua** ac micāre **fulgura** et nūbēs **dēnsissima** operīre montem, clangorque būcinae vehementius perstrepēbat; et timuit **populus**, quī erat in castrīs.

17 Cumque ēdūxisset eōs Moȳsēs[\*][moyses] in occursum Deī dē locō castrōrum, stetērunt ad rādīcēs **montis**.

18 **Tōtus** autem mōns Sināī fūmābat, eō quod dēscendisset Dominus super eum in igne, et ascenderet fūmus ex eō quasi dē fornāce. Et tremuit **omnis** mōns vehementer.

19 Et **sonitus** būcinae paulātim crēscēbat in maius; Moȳsēs[\*][moyses] loquēbātur, et Deus respondēbat **eī** cum vōce.

20 Dēscenditque Dominus super montem Sināī in ipsō **montis** vertice et vocāvit Moysen in cacūmen eius. Quō cum ascendisset,

21 dīxit ad eum: “ Dēscende et contestāre **populum**, nē velit **trānscendere** terminōs ad videndum Dominum, et pereat ex eīs **plūrima** multitūdō.

22 Sacerdōtēs **quoque**, quī accēdunt ad Dominum, sānctificentur, nē percutiat eōs ”.

23 Dīxitque Moȳsēs[\*][moyses] ad Dominum: “ Nōn poterit vulgus **ascendere** in montem Sināī, tū enim testificātus **es** et iussistī dīcēns: "Pōne terminōs circā montem et **sānctificā** illum" ”.

24 Cui ait Dominus: “ **Vade**, dēscende; ascendēsque tū et Aarōn tēcum, sacerdōtēs autem et **populus** nē trānseant terminōs nec ascendant ad Dominum, nē interficiat illōs ”.

25 Dēscenditque Moȳsēs[\*][moyses] ad **populum** et omnia nārrāvit eīs.

## 20

1 **Locūtus**que **est** Deus cūnctōs sermōnēs hōs:

2 “ Ego sum Dominus Deus tuus, quī ēdūxī tē dē **terrā** Aegyptī, dē domō **servitūtis**.

3 Nōn habēbis deōs aliēnōs **cōram** mē.

4 Nōn faciēs tibi sculptile neque omnem similitūdinem eōrum, quae sunt in caelō dēsuper et quae in **terrā** deorsum et quae in aquīs sub **terrā**.

5 Nōn adōrābis **ea** neque **cōlēs**, quia ego sum Dominus Deus tuus, Deus zēlōtēs, vīsitāns inīquitātem patrum in fīliīs in tertiam et quārtam generātiōnem eōrum, quī ōdērunt mē,

6 et faciēns misericordiam in **milia** hīs, quī dīligunt mē et cūstōdiunt **praecepta** **mea**.

7 Nōn assūmēs **nōmen** Dominī Deī tuī in vānum, nec enim habēbit īnsontem Dominus eum, quī assūmpserit **nōmen** Dominī Deī **suī** frūstrā.

8 Mementō, ut diem sabbatī sānctificēs.

9 Sex diēbus operāberis et faciēs omnia **opera** **tua**;

10 septimus autem diēs sabbatum Dominō Deō tuō **est**; nōn faciēs omne opus tū et fīlius tuus et **fīlia** **tua**, servus tuus et **ancilla** **tua**, iūmentum tuum et **advena**, quī **est** intrā portās tuās.

11 Sex enim diēbus fēcit Dominus caelum et terram et mare et omnia, quae in eīs sunt, et requiēvit in **diē** septimō; idcircō benedīxit Dominus diēī sabbatī et sānctificāvit eum.

12 **Honōra** patrem tuum et mātrem tuam, ut sīs longaevus super terram, quam Dominus Deus tuus dabit tibi.

13 Nōn **occīdēs**.

14 Nōn moechāberis.

15 Nōn fūrtum faciēs.

16 Nōn **loqueris** contrā proximum tuum falsum testimōnium.

17 Nōn concupīscēs domum proximī tuī: nōn dēsīderābis uxōrem eius, nōn servum, nōn ancillam, nōn bovem, nōn asinum nec omnia, quae illīus sunt ”.

18 Cūnctus autem **populus** vidēbat **vōcēs** et lampadēs et sonitum būcinae montemque fūmantem; et perterritī ac pavōre concussī stetērunt procul

19 dīcentēs Moȳsī: “ **Loquēre** tū nōbīs, et audiēmus; nōn loquātur nōbīs Deus, nē moriāmur ”.

20 Et ait Moȳsēs[\*][moyses] ad **populum**: “ Nōlīte timēre; ut enim probāret vōs, **venit** Deus, et ut timor illīus **esset** in vōbīs, nē peccārētis ”.

21 Stetitque **populus** dē **longē**; Moȳsēs[\*][moyses] autem accessit ad cālīginem, in **quā** erat Deus.

22 Dīxit praetereā Dominus ad Moysēn: “ Haec **dīcēs** fīliīs Isrāēl: Vōs vīdistis quod dē caelō **locūtus** sim vōbīs.

23 Nōn faciētis praeter mē deōs argenteōs nec deōs aureōs faciētis vōbīs.

24 Altāre dē **terrā** faciētis mihi et offerētis super eō holocausta et **pācifica** **vestra**, ovēs vestrās et bovēs; in omnī locō, in quō memoriam fēcerō nōminis meī, veniam ad tē et **benedīcam** tibi.

25 Quod sī altāre lapideum **fēcerīs** mihi, nōn aedificābis illud dē sectīs lapidibus; sī enim **levāverīs** cultrum super eō, polluētur.

26 Nōn ascendēs per **gradūs** ad altāre meum, nē revēlētur turpitūdō **tua**.

## 21

1 Haec sunt iūdicia, quae prōpōnēs eīs:

2 Sī **emēris** servum Hebraeum, sex annīs serviet tibi; in septimō ēgrediētur **liber** grātīs.

3 Sī **sōlus** intrāverit, **sōlus** exeat; sī habēns uxōrem, et uxor ēgrediētur simul.

4 Sīn autem dominus dederit illī uxōrem, et pepererit fīliōs et fīliās, mulier et **līberī** eius erunt dominī **suī**; ipse vērō exībit **sōlus**.

5 Quod sī dīxerit servus: "Dīligō dominum meum et uxōrem ac līberōs, nōn ēgrediar **liber**",

6 afferet eum dominus ad Deum et applicābit eum ad ōstium vel postēs perforābitque aurem eius **sūbula**; et erit **eī** servus in saeculum.

7 Sī **quis** vēndiderit fīliam suam in famulam, nōn ēgrediētur sīcut servī exīre cōnsuēvērunt.

8 Sī displicuerit oculīs dominī **suī**, cui **trādita** fuerat, faciat eam redimī; **populō** autem aliēnō vēndendī nōn habēbit potestātem, quia fraudāvit eam.

9 Sīn autem fīliō suō dēsponderit eam, iuxtā mōrem fīliārum faciet illī.

10 Quod sī alteram sibi accēperit, cibum et vestīmentum et concubitum nōn negābit.

11 Sī tria **ista** nōn fēcerit **eī**, ēgrediētur grātīs absque pretiō.

12 Quī percusserit hominem, et ille mortuus fuerit, morte moriātur.

13 Quī autem nōn **est** īnsidiātus, sed Deus illum trādidit in **manūs** eius, cōnstituam tibi locum, in quem **fugere** dēbeat.

14 Sī **quis** dē **industriā** **occīderit** proximum suum et per īnsidiās, ab altārī meō ēvellēs eum, ut moriātur.

15 Quī percusserit patrem suum aut mātrem, morte moriātur.

16 Quī fūrātus fuerit hominem sīve vēndiderit eum sīve **inventus** fuerit in manū eius, morte moriātur.

17 Quī maledīxerit patrī suō vel mātrī, morte moriātur.

18 Sī rixātī fuerint **virī**, et percusserit alter proximum suum lapide vel pugnō, et ille mortuus nōn fuerit, sed iacuerit in lectulō,

19 sī surrēxerit et ambulāverit **foris** super baculum suum, impūnītus erit, quī percusserit, **ita** tamen, ut operās eius dēperditās et impēnsās prō **medēlā** restituat.

20 Quī percusserit servum suum vel ancillam **virgā**, et mortuī fuerint in manibus eius, ultiōnī subiacētur.

21 Sīn autem ūnō **diē** vel duōbus supervīxerit, nōn subiacēbit poenae, quia **pecūniā** illīus **est**.

22 Sī rixātī fuerint **virī**, et percusserit **quis** mulierem praegnantem et abortīvum quidem fēcerit, sed aliud quid adversī nōn **acciderit**, subiacēbit damnō, quantum marītus mulieris expetierit, et arbitrī iūdicāverint.

23 Sīn autem quid adversī **acciderit**, reddet animam prō **animā**,

24 oculum prō oculō, dentem prō dente, **manum** prō manū, pedem prō **pede**,

25 adustiōnem prō adustiōne, vulnus prō vulnere, līvōrem prō līvōre.

26 Sī percusserit quispiam oculum servī **suī** aut ancillae et luscōs eōs fēcerit, dīmittet eōs līberōs prō oculō.

27 Dentem **quoque** sī excusserit servō vel ancillae suae, dīmittet eōs līberōs prō dente.

28 Sī bōs **cornū** percusserit **virum** aut mulierem, et mortuī fuerint, lapidibus obruētur, et nōn comedentur carnēs eius; dominus autem **bovis** innocēns erit.

29 Quod sī bōs **cornupeta** fuerit ab **heri** et **nūdius**tertius, et contestātī sunt dominum eius, nec reclūserit eum, **occīderit**que **virum** aut mulierem: et bōs lapidibus obruētur, et dominum illīus **occīdent**.

30 Quod sī pretium **eī** fuerit impositum, dabit prō **animā** **suā**, quidquid fuerit **postulātus**.

31 Fīlium **quoque** vel fīliam sī **cornū** percusserit, similī sententiae subiacēbit.

32 Sī servum vel ancillam invāserit, trīgintā siclōs argentī dabit dominō; bōs vērō lapidibus opprimētur.

33 Sī **quis** aperuerit cisternam vel fōderit et nōn operuerit eam, cedideritque bōs vel asinus in eam,

34 dominus cisternae reddet pretium iūmentōrum; quod autem mortuum **est**, ipsīus erit.

35 Sī bōs aliēnus bovem alterīus vulnerāverit, et ille mortuus fuerit, vēndent bovem vīvum et dīvident pretium; cadāver autem mortuī inter sē dispertient.

36 Sīn autem nōtum erat quod bōs **cornupeta** **esset** ab **heri** et **nūdius**tertius, et nōn cūstōdīvit eum dominus suus, reddet bovem prō bove et cadāver integrum accipiet.

37 Sī **quis** fūrātus fuerit bovem aut ovem et **occīderit** vel vēndiderit, quīnque bovēs prō ūnō bove restituet et quattuor ovēs prō **ūnā** **ove**.

## 22

1 Sī effringēns fūr domum sīve suffodiēns fuerit **inventus** et, acceptō vulnere, mortuus fuerit, percussor nōn erit reus sanguinis.

2 Quod sī ortō **sōle** **hoc** fēcerit, erit reus sanguinis. Fūr **plēnē** restituet. Sī nōn habuerit, quod reddat, vēnumdābitur prō fūrtō.

3 Sī inventum fuerit apud eum, quod fūrātus **est**, vīvēns sīve bōs sīve asinus sīve **ovis**, duplum restituet.

4 Sī quispiam dēpāscī permīserit agrum vel vīneam et dīmīserit iūmentum suum, ut dēpāscātur agrum aliēnum, restituet **plēnē** ex agrō suō secundum frūgēs eius; sī autem **tōtum** agrum dēpāstum fuerit, quidquid optimum habuerit in agrō suō vel in **vīneā**, restituet.

5 Sī **ēgressus** **ignis** invēnerit spīnās et comprehenderit acervōs frūgum sīve stantēs segetēs sīve agrum, reddet damnum, quī ignem succenderit.

6 Sī **quis** commendāverit amīcō pecūniam aut vāsa in cūstōdiam, et ab eō, quī suscēperat, fūrtō **ablāta** fuerint, sī invenītur fūr, duplum reddet.

7 Sī latet fūr, dominus **domus** applicābitur ad Deum et iūrābit quod nōn extenderit **manum** in rem proximī **suī**.

8 In omnī **causā** **fraudis** tam dē bove quam dē asinō et **ove** ac vestīmentō et, quidquid damnum īnferre potest, sī **quis** dīxerit: “ **Hoc** **est**! ”, ad Deum utriusque **causa** perveniet, et, quem Deus condemnāverit, duplum restituet proximō suō.

9 Sī **quis** commendāverit proximō suō asinum, bovem, ovem vel omne iūmentum ad cūstōdiam, et mortuum fuerit aut frāctum vel captum ab hostibus, nūllusque **hoc** vīderit,

10 iūsiūrandum per Dominum erit in **mediō** quod nōn extenderit **manum** ad rem proximī **suī**; suscipietque dominus iūrāmentum, et ille **reddere** nōn cōgētur.

11 Quod sī fūrtō ablātum fuerit, restituet damnum dominō;

12 sī dīlacerātum ā **bēstiā**, dēferat, quod occīsum **est**, in testimōnium et nōn restituet.

13 Quī ā proximō suō quidquam hōrum mūtuō postulāverit, et frāctum aut mortuum fuerit, dominō nōn praesente, **reddere** compellētur.

14 Quod sī impraesentiārum dominus fuerit, nōn restituet. Sī mercennārius **est**, **venit** in mercēdem **operis** **suī**.

15 Sī sēdūxerit **quis** virginem necdum dēspōnsātam dormieritque cum **eā**, pretiō acquīret eam sibi uxōrem.

16 Sī pater virginis eam dare nōluerit, appendet **eī** pecūniam iuxtā pretium prō virginibus dandum.

17 Maleficam nōn patiēris **vīvere**.

18 Quī coierit cum iūmentō, morte moriātur.

19 Quī immolat dīīs, **occīdētur**, praeter Dominō **solī**.

20 Advenam nōn opprimēs neque afflīgēs eum; advenae enim et ipsī fuistis in **terrā** Aegyptī.

21 Viduae et pūpillō nōn nocēbitis.

22 Sī **laeseritis** eōs, vōciferābuntur ad mē, et ego audiam clāmōrem eōrum;

23 et indignābitur **furor** meus, percutiamque vōs gladiō, et erunt uxōrēs vestrae viduae et fīliī vestrī pūpillī.

24 Sī pecūniam mūtuam **dederīs** in **populō** meō pauperī, quī habitat tēcum, nōn **eris** **eī** quasi crēditor; nōn impōnētis **eī** ūsūram.

25 Sī pignus ā proximō tuō **accēperīs** pallium, ante **sōlis** occāsum reddēs **eī**;

26 ipsum enim **est** **solum**, quō operītur, indūmentum **carnis** eius, nec habet aliud, in quō dormiat; sī clāmāverit ad mē, exaudiam eum, quia misericors sum.

27 Deō nōn dētrahēs et prīncipī **populī** tuī nōn maledīcēs.

28 Abundantiam āreae tuae et **torculāris** tuī nōn tardābis **reddere**.

Prīmōgenitum fīliōrum tuōrum dabis mihi.

29 Dē bōbus **quoque** et ovibus similiter faciēs: septem diēbus sit cum mātre **suā**, **diē** octāvō reddēs illum mihi.

30 **Virī** sānctī eritis mihi; carnem **animālis** in agrō dīlacerātī nōn comedētis, sed prōiciētis canibus.

## 23

1 Nōn suscipiēs fāmam falsam nec iungēs **manum** tuam cum impiō, ut **dicās** falsum testimōnium.

2 Nōn **sequeris** turbam ad faciendum **malum**; nec in iūdiciō plūrimōrum acquiēscēs sententiae, ut ā vērō dēviēs.

3 **Pauperis** **quoque** nōn miserēberis in iūdiciō.

4 Sī **occurrerīs** bovī inimīcī tuī aut asinō errantī, redūc ad eum.

5 Sī **vīderīs** asinum odientis tē **iacere** sub onere suō, nōn pertransībis, sed sublevābis cum eō.

6 Nōn pervertēs iūdicium **pauperis** in līte eius.

7 Mendācium fugiēs. Īnsontem et iūstum nōn **occīdēs**, quia āversor impium.

8 Nec accipiēs **mūnera**, quae excaecant etiam prūdentēs et subvertunt verba iūstōrum.

9 Peregrīnum nōn opprimēs; **scītis** enim advenārum animās, quia et ipsī peregrīnī fuistis in **terrā** Aegyptī.

10 Sex annīs sēminābis terram tuam et congregābis frūgēs eius.

11 Annō autem septimō dīmittēs eam et **requiēscere** faciēs, ut comedant pauperēs **populī** tuī; et quidquid reliquum fuerit, **edant** bēstiae agrī. **Ita** faciēs in **vīneā** et in olīvētō tuō.

12 Sex diēbus operāberis; **septimā** **diē** cessābis, ut requiēscat bōs et asinus tuus, et refrīgerētur fīlius ancillae tuae et **advenā**.

13 Omnia, quae dīxī vōbīs, **cūstōdītē**, et **nōmen** externōrum deōrum nōn invocābitis, neque audiētur ex ōre tuō.

14 **Tribus** vicibus per singulōs annōs mihi **fēsta** celebrābitis.

15 Sollemnitātem Azȳmōrum cūstōdiēs: septem diēbus comedēs **azȳma**, sīcut praecēpī tibi, tempore statūtō **mēnsīs** Abib, quandō **ēgressus** **es** dē Aegyptō.

Nōn appārēbis in cōnspectū meō vacuus.

16 Et sollemnitātem **Messis** prīmitīvōrum **operīs** tuī, quaecumque **sēmināverīs** in agrō; sollemnitātem **quoque** Collēctae in exitū annī, quandō **congregāverīs** omnēs frūgēs tuās dē agrō.

17 Ter in annō appārēbit omne masculīnum tuum **cōram** Dominō Deō.

18 Nōn immolābis super fermentō sanguinem victimae meae, nec remanēbit adeps sollemnitātis meae usque **manē**.

19 Prīmitiās prīmārum frūgum terrae tuae dēferēs in domum Dominī Deī tuī.

Nōn coquēs haedum in **lacte** mātris suae.

20 Ecce ego mittam angelum, quī praecēdat tē et cūstōdiat in **viā** et intrōdūcat ad locum, quem parāvī.

21 Observā eum et audī **vōcem** eius nec contemnendum **putēs**; quia nōn dīmittet, cum **peccāverītis**, quia **est** **nōmen** meum in illō.

22 Quod sī **audierīs** **vōcem** eius et **fēcerīs** omnia, quae loquor, inimīcus **erō** inimīcīs tuīs et afflīgam afflīgentēs tē.

23 Praecēdet enim tē angelus meus et intrōdūcet tē ad Amorraeum et Hetthaeum et Pherezaeum Chananaeumque et Hevaeum et Iebusaeum, quōs ego conteram.

24 Nōn adōrābis deōs eōrum nec **cōlēs** eōs; nōn faciēs secundum **opera** eōrum, sed dēstruēs eōs et cōnfringēs lapidēs eōrum.

25 Serviētisque Dominō Deō vestrō, ut **benedīcam** pānibus tuīs et aquīs et auferam īnfirmitātem dē **mediō** tuī.

26 Nōn erit abortiēns nec **sterilis** in **terrā** **tuā**; numerum diērum tuōrum implēbō.

27 Terrōrem meum mittam in praecursum tuum et perturbābō omnem **populum**, ad quem ingre diērīs; cūnctōrumque inimīcōrum tuōrum **cōram** tē terga vertam

28 ēmittēns crābrōnēs prius, quī fugābunt Hevaeum et Chananaeum et Hetthaeum, antequam introeās.

29 Nōn ēiciam eōs ā faciē **tuā** annō ūnō, nē **terra** in sōlitūdinem redigātur, et multiplicentur contrā tē bēstiae agrī.

30 Paulātim expellam eōs dē cōnspectū tuō, dōnec augeāris et possideās terram.

31 Pōnam autem terminōs tuōs ā marī Rubrō usque ad mare Palaestīnōrum et ā dēsertō usque ad Fluvium. Trādam manibus vestrīs habitātōrēs terrae et ēiciam eōs dē cōnspectū vestrō.

32 Nōn inībis cum eīs foedus nec cum dīīs eōrum.

33 Nōn habitent in **terrā** **tuā**, nē peccāre tē faciant in mē, sī **servierīs** dīīs eōrum; quod tibi certō erit in scandalum ”.

## 24

1 Moȳsī **quoque** dīxit: “ Ascende ad Dominum, tū et Aarōn, Nadab et Abiū et septuāgintā senēs ex Isrāēl, et adōrābitis procul.

2 **Solus**que Moȳsēs[\*][moyses] ascendet ad Dominum, et illī nōn appropinquābunt, nec **populus** ascendet cum eō ”.

3 **Venit** ergō Moȳsēs[\*][moyses] et nārrāvit plēbī omnia verba Dominī atque iūdicia; responditque **omnis** **populus** **ūnā** vōce: “ Omnia verba Dominī, quae **locūtus** **est**, faciēmus ”.

4 Scrīpsit autem Moȳsēs[\*][moyses] ūniversōs sermōnēs Dominī; et **manē** cōnsurgēns aedificāvit altāre ad rādīcēs **montis** et duodecim lapidēs per duodecim **tribus** Isrāēl.

5 Mīsitque iuvenēs dē fīliīs Isrāēl, et obtulērunt holocausta; immolāvēruntque victimās pācificās Dominō vitulōs.

6 Tulit itaque Moȳsēs[\*][moyses] dīmidiam partem sanguinis et mīsit in crātērās; partem autem residuam respersit super altāre.

7 Assūmēnsque volūmen **foederis** **lēgit**, audiente **populō**, quī dīxērunt: “ Omnia, quae **locūtus** **est** Dominus, faciēmus et erimus oboedientēs ”.

8 Ille vērō sūmptum sanguinem respersit in **populum** et ait: “ **Hic** **est** sanguis **foederis**, quod pepigit Dominus vōbīscum super cūnctīs sermōnibus hīs ”.

9 Ascendēruntque Moȳsēs[\*][moyses] et Aarōn, Nadab et Abiū et septuāgintā dē seniōribus Isrāēl.

10 Et vīdērunt Deum Isrāēl, et sub pedibus eius quasi opus lapidis sapphīrinī et quasi ipsum caelum, cum serēnum **est**.

11 Nec in ēlēctōs fīliōrum Isrāēl mīsit **manum** suam; vīdēruntque Deum et comēdērunt ac bibērunt.

12 Dīxit autem Dominus ad Moysēn: “ Ascende ad mē in montem et **estō** ibi; dabōque tibi tabulās lapideās et lēgem ac **mandāta**, quae scrīpsī, ut doceās eōs ”.

13 Surrēxērunt Moȳsēs[\*][moyses] et **Iōs**ue minister eius; ascendēnsque Moȳsēs[\*][moyses] in montem Deī

14 seniōribus ait: “ **Exspectāte** **hic**, dōnec revertāmur ad vōs. Habētis Aarōn et Hur vōbīscum; sī quid nātum fuerit quaestiōnis, referētis ad eōs ”.

15 Cumque ascendisset Moȳsēs[\*][moyses] in montem, operuit nūbēs montem;

16 et habitāvit **glōria** Dominī super Sināī tegēns illum nūbe sex diēbus; septimō autem **diē** vocāvit eum dē **mediō** cālīginis.

17 Erat autem speciēs glōriae Dominī quasi **ignis** ārdēns super verticem **montis** in cōnspectū fīliōrum Isrāēl.

18 **Ingressus**que Moȳsēs[\*][moyses] **medium** nebulae ascendit in montem; et fuit ibi quadrāgintā diēbus et quadrāgintā noctibus.

## 25

1 **Locūtus**que **est** Dominus ad Moysēn dīcēns:

2 “ **Loquēre** fīliīs Isrāēl, ut tollant mihi dōnāria; ab omnī homine, quī offert ultrōneus, accipiētis **ea**.

3 Haec sunt autem, quae accipere dēbētis: aurum et argentum et aes,

4 hyacinthum et purpuram coccumque et byssum, **pilōs** caprārum

5 et pellēs arietum rubrīcātās pellēsque delphīnī et ligna acāciae,

6 oleum ad lūmināria **concinnanda**, arōmata in unguentum et in thȳmiāma bonī **odōris**,

7 lapidēs onychinōs et gemmās ad ōrnandum ephod ac pectorāle.

8 Facientque mihi sānctuārium, et habitābō in **mediō** eōrum.

9 Iuxtā omnem similitūdinem habitāculī, quam ostendam tibi, et omnium vāsōrum in cultum eius: sīcque faciētis illud.

10 Arcam dē lignīs acāciae compingent; cuius longitūdō habeat duōs sēmis cubitōs, lātitūdō cubitum et dīmidium, altitūdō cubitum similiter ac sēmissem.

11 Et deaurābis eam aurō mundissimō intus et **foris**; faciēsque suprā corōnam auream per circuitum

12 et cōnflābis **eī** quattuor circulōs aureōs, quōs pōnēs in quattuor arcae pedibus: duo circulī sint in **latere** ūnō et duo in alterō.

13 Faciēs **quoque** vectēs dē lignīs acāciae et operiēs eōs aurō;

14 indūcēsque per circulōs, quī sunt in arcae lateribus, ut portētur in eīs;

15 quī semper erunt in circulīs nec umquam extrahentur ab eīs.

16 Pōnēsque in arcam testimōnium, quod dabō tibi.

17 Faciēs et propitiātōrium dē aurō mundissimō; duōs cubitōs et dīmidium tenēbit longitūdō eius, et cubitum ac sēmissem lātitūdō.

18 Duōs **quoque** cherubim aureōs et prōductilēs faciēs ex **utrāque** **parte** propitiātōriī,

19 cherub ūnus sit in **latere** ūnō et alter in alterō; ex propitiātōriō faciēs cherubim in **utrāque** **parte** eius.

20 Expandent **ālās** sūrsum et operient **ālīs** **suīs** propitiātōrium; respicientque sē mūtuō, versīs vultibus in propitiātōrium,

21 quō **operienda** **est** **arca**, in **quā** pōnēs testimōnium, quod dabō tibi.

22 Et conveniam tē ibi et loquar ad tē suprā propitiātōrium dē **mediō** duōrum cherubim, quī erunt super arcam testimōniī, **cūncta**, quae mandābō per tē fīliīs Isrāēl.

23 Faciēs et mēnsam dē lignīs acāciae habentem duōs cubitōs longitūdinis et in lātitūdine cubitum et in altitūdine cubitum ac sēmissem.

24 Et inaurābis eam aurō pūrissimō; faciēsque illī corōnam auream per circuitum.

25 Faciēs **quoque** **eī** limbum altum quattuor digitīs per circuitum et super illum corōnam auream.

26 Quattuor **quoque** circulōs aureōs praeparābis et pōnēs eōs in quattuor angulīs eiusdem mēnsae per singulōs **pedēs**.

27 Iuxtā limbum erunt circulī aureī, ut mittantur vectēs per eōs, et possit **mēnsā** portārī.

28 Ipsōsque vectēs faciēs dē lignīs acāciae et circumdabis aurō, et per ipsōs subvehitur **mēnsā**.

29 Parābis et acētābula ac phialās, vāsa et cyathōs, in quibus **offerenda** sunt lībāmina, ex aurō pūrissimō.

30 Et pōnēs super mēnsam pānēs prōpositiōnis in cōnspectū meō semper.

31 Faciēs et candēlābrum ductile dē aurō mundissimō: basis et hastīle eius, scyphī et sphaerulae ac flōrēs in ūnum effōrmentur.

32 Sex calamī ēgredientur dē lateribus, trēs ex ūnō **latere** et trēs ex alterō.

33 Trēs scyphī quasi in **nucīs** modum in calamō ūnō sphaerulaeque simul et flōrēs; et trēs similiter scyphī īnstar **nucis** in calamō alterō sphaerulaeque simul et flōrēs: **hoc** erit opus sex calamōrum, quī prōdūcendī sunt dē hastīlī.

34 In ipsō autem hastīlī candēlābrī erunt quattuor scyphī in **nucīs** modum sphaerulaeque et flōrēs.

35 Singulae sphaerulae sub bīnīs calamīs per tria **loca**, quī simul sex fīunt, prōcēdentēs dē hastīlī ūnō.

36 Sphaerulae igitur et calamī ūnum cum ipsō erunt, **tōtum** ductile dē aurō pūrissimō.

37 Faciēs et lucernās septem et pōnēs eās super candēlābrum, ut lūceant in locum ex adversō.

38 Ēmūnctōria **quoque** et vāsa, in quibus **ēmūncta** condantur, fīent dē aurō pūrissimō.

39 Omne pondus candēlābrī cum ūniversīs **vāsīs** **suīs** habēbit talentum aurī pūrissimī.

40 Īnspice et fac secundum exemplar, quod tibi in monte mōnstrātum **est**.

## 26

1 Habitāculum vērō **ita** faciēs: decem cortīnās dē byssō **retortā** et hyacinthō ac **purpurā** coccōque cum cherubim opere polymitō faciēs.

2 Longitūdō cortīnae ūnīus habēbit vīgintī octo cubitōs, lātitūdō quattuor cubitōrum erit. Ūnīus mēnsūrae fīent ūniversae cortīnae.

3 Quīnque cortīnae sibi iungentur mūtuō, et aliae quīnque nexū similī cohaerēbunt.

4 Ānsulās hyacinthinās in **latere** faciēs cortīnae ūnīus in extrēmitāte iūnctūrae et similiter faciēs in **latere** cortīnae extrēmae in **iūnctūrā** **alterā**.

5 Quīnquāgintā ānsulās faciēs in **cortīnā** **ūnā** et quīnquāgintā ānsulās faciēs in summitāte cortīnae, quae **est** in **iūnctūrā** **alterā**, **ita** īnsertās, ut **ānsa** contrā ānsam veniat.

6 Faciēs et quīnquāgintā fībulās aureās, quibus cortīnārum **vēla** **iungenda** sunt, ut ūnum habitāculum fīat.

7 Faciēs et **sāga** **cilicīna** ūndecim prō tabernāculō super habitāculum.

8 Longitūdō **sagī** ūnīus habēbit trīgintā cubitōs et lātitūdō quattuor; **aequā** erit **mēnsūrā** **sagōrum** omnium.

9 Ē quibus quīnque iungēs seorsum et sex sibi mūtuō cōpulābis, **ita** ut sextum **sagum** in fronte tēctī duplicēs.

10 Faciēs et quīnquāgintā ānsās in **ōra** **sagī** ultimī iūnctūrae ūnīus et quīnquāgintā ānsās in **ōra** **sagī** iūnctūrae alterīus.

11 Faciēs et quīnquāgintā fībulās aēneās, quibus iungantur ānsae, ut ūnum ex omnibus tabernāculum fīat.

12 Quod autem superfuerit in **sagīs**, quae parantur tēctō, id **est** ūnum **sagum**, quod amplius **est**, ex medietāte eius operiēs posteriōra habitāculī;

13 et **cubitus** ex **ūnā** **parte** pendēbit, et alter ex **alterā**, quī plūs **est** in longitūdine **sagōrum** tabernāculī utrumque **latus** habitāculī prōtegēns.

14 Faciēs et operīmentum aliud prō tabernāculō dē pellibus arietum **rubrīcātis** et super **hōc** rūrsum aliud operīmentum dē pellibus delphīnī.

15 Faciēs et tabulās stantēs habitāculī dē lignīs acāciae,

16 quae singulae dēnōs cubitōs in longitūdine habeant et in lātitūdine singulōs ac sēmissem.

17 In **tabulā** **ūnā** duo **pedēs** fīent, quibus **tabulā** alterī tabulae cōnectātur; atque in hunc modum cūnctae tabulae habitāculī parābuntur.

18 Quārum vīgintī erunt in **latere** merīdiānō, quod vergit ad austrum;

19 quibus quadrāgintā basēs argenteās fundēs, ut bīnae basēs singulīs pedibus singulārum tabulārum subiciantur.

20 In **latere** **quoque** secundō habitāculī, quod vergit ad aquilōnem, vīgintī tabulae erunt,

21 quadrāgintā habentēs basēs argenteās; bīnae basēs singulīs tabulīs suppōnentur.

22 Ad occidentālem vērō **plāgam** in tergō habitāculī faciēs sex tabulās;

23 et rūrsum aliās duās, quae in angulīs ērigantur, post tergum habitāculī.

24 Eruntque geminae ā deorsum usque sūrsum in compāginem ūnam; **ita** erit duābus istīs, prō duābus angulīs erunt.

25 Et erunt simul tabulae octo, basēs eārum argenteae sēdecim, duābus basibus per ūnam tabulam **supputātis**.

26 Faciēs et vectēs dē lignīs acāciae, quīnque ad continendās tabulās in ūnō **latere** habitāculī

27 et quīnque aliōs in alterō et eiusdem numerī in tergō ad occidentālem **plāgam**;

28 **vectis** autem medius trānsībit per mediās tabulās ā summō usque ad summum.

29 Ipsāsque tabulās deaurābis et fundēs eīs ānulōs aureōs, per quōs vectēs **tabulāta** contineant, quōs operiēs lāminīs aureīs.

30 Et ērigēs habitāculum iuxtā exemplar, quod tibi in monte mōnstrātum **est**.

31 Faciēs et vēlum dē hyacinthō et **purpurā** coccōque et byssō **retortā**, opere polymitō, cum cherubim intextīs.

32 Quod appendēs in quattuor columnīs dē lignīs acāciae, quae ipsae quidem deaurātae erunt et habēbunt uncōs aureōs, sed basēs argenteās.

33 Īnserēs autem vēlum subter fībulās, intrā quod pōnēs arcam testimōniī et quō sānctum et sānctum sānctōrum dīvidentur.

34 Pōnēs et propitiātōrium super arcam testimōniī in sānctō sānctōrum

35 mēnsamque extrā vēlum et contrā mēnsam candēlābrum in **latere** habitāculī merīdiānō; **mēnsā** enim stābit in **parte** aquilōnis.

36 Faciēs et vēlum in introitū tabernāculī dē hyacinthō et **purpurā** coccōque et byssō **retorta** opere plūmāriī.

37 Et quīnque columnās deaurābis lignōrum acāciae, ante quās dūcētur vēlum, quārum erunt uncī aureī et basēs aēneae.

## 27

1 Faciēs et altāre dē lignīs acāciae, quod habēbit quīnque cubitōs in longitūdine et totidem in lātitūdine, id **est** quadrum, et trēs cubitōs in altitūdine.

2 Cornua autem per quattuor angulōs ex ipsō erunt, et operiēs illud **aere**.

3 Faciēsque in **ūsūs** eius lebētēs ad suscipiendōs cinerēs et vatilla et paterās atque fuscinulās et ignium receptācula; omnia vāsa ex **aere** fabricābis.

4 Crātīculamque faciēs **eī** in modum **rētis** aēneam, per cuius quattuor angulōs erunt quattuor ānulī aēneī,

5 et pōnēs eam subter marginem **altāris**; eritque **crāticulā** usque ad **altāris** **medium**.

6 Faciēs et vectēs **altāris** dē lignīs acāciae duōs, quōs operiēs lāminīs aēneīs,

7 et indūcēs per ānulōs; eruntque ex utrōque **latere** **altāris** ad portandum.

8 Cavum ex tabulīs faciēs illud; sīcut tibi in monte mōnstrātum **est**, sīc facient.

9 Faciēs et ātrium habitāculī, in cuius **plāgā** austrālī contrā merīdiem erunt **tentōria** dē byssō **retorta**: centum cubitōs ūnum **latus** tenēbit in longitūdine

10 et columnās vīgintī et basēs totidem aēneās et uncōs columnārum ānulōsque eārum argenteōs.

11 Similiter in **latere** aquilōnis: per longum erunt **tentōria** centum cubitōrum, columnae vīgintī et basēs aēneae eiusdem numerī et uncī columnārum ānulīque eārum argenteī.

12 In lātitūdine vērō ātriī, quae respicit ad **occidentem**, erunt **tentōria** per quīnquāgintā cubitōs et columnae decem basēsque totidem.

13 In **eā** **quoque** ātriī lātitūdine, quae respicit ad orientem, quīnquāgintā cubitī erunt,

14 in quibus quīndecim cubitōrum **tentōria** **laterī** ūnō dēputābuntur columnaeque trēs et basēs totidem;

15 et in **latere** alterō erunt **tentōria**, cubitōs **obtinentia** quīndecim, columnae trēs et basēs totidem.

16 In introitū vērō ātriī fīet vēlum cubitōrum vīgintī, ex hyacinthō et **purpurā** coccōque et byssō **retorta** opere plūmāriī; columnās habēbit quattuor cum basibus totidem.

17 Omnēs columnae ātriī per circuitum cīnctae erunt ānulīs argenteīs, et uncī eārum erunt argenteī et basēs aēneae.

18 In longitūdine occupābit ātrium cubitōs centum, in lātitūdine quīnquāgintā, altitūdō quīnque cubitōrum erit; fīetque dē byssō **retortā**, et habēbit basēs aēneās.

19 **Cūncta** vāsa habitāculī in omnēs **ūsūs** eius et omnēs paxillōs eius et omnēs paxillōs ātriī ex **aere** faciēs.

20 Praecipe fīliīs Isrāēl, ut afferant tibi oleum dē arboribus olīvārum pūrissimum **pīlō**que contūsum, ut ārdeat **lucerna** semper

21 in tabernāculō **conventūs**, extrā vēlum, quod oppānsum **est** testimōniō. Et parābunt eam Aarōn et fīliī eius, ut ā vespere usque **manē** lūceat **cōram** Dominō. Perpetuus erit **cultus** per successiōnēs eōrum ā fīliīs Isrāēl.

## 28

1 Applicā **quoque** ad tē Aarōn frātrem tuum cum fīliīs **suīs** dē **mediō** fīliōrum Isrāēl, ut sacerdōtiō fungantur mihi: Aarōn, Nadab et Abiu, Eleazar et Ithamar.

2 Faciēsque vestēs sānctās Aarōn frātrī tuō in glōriam et **decōrem**;

3 et **loqueris** cūnctīs sapientibus **corde**, quōs replēvī spīritū prūdentiae, ut faciant vestēs Aarōn, in quibus sānctificātus ministret mihi.

4 Haec autem erunt vestīmenta, quae facient: pectorāle et ephod, tunicam et subūculam textam, tiāram et balteum. Facient vestīmenta **sāncta** Aarōn frātrī tuō et fīliīs eius, ut sacerdōtiō fungantur mihi;

5 accipientque aurum et hyacinthum et purpuram coccumque et byssum.

6 Facient autem ephod dē aurō et hyacinthō ac **purpurā** coccōque byssō **retorta** opere polymitō.

7 Duās fasciās umerālēs habēbit et in utrōque **latere** summitātum suārum cōpulābitur cum eīs.

8 Et balteus super ephod ad cōnstringendum, eiusdem **operis** et ūnum cum eō, erit ex aurō et hyacinthō et **purpurā** coccōque et byssō **retortā**.

9 Sūmēsque duōs lapidēs onychinōs et sculpēs in eīs **nōmina** fīliōrum Isrāēl:

10 sex **nōmina** in lapide ūnō et sex **reliqua** in alterō, iuxtā ōrdinem nātīvitātis eōrum.

11 Opere sculptōris et **caelātūrā** gemmāriī sculpēs eōs nōminibus fīliōrum Isrāēl, inclūsōs **textūra** **aurea**;

12 et pōnēs duōs lapidēs super fasciās umerālēs ephod, lapidēs **memoriālīs** fīliōrum Isrāēl. Portābitque Aarōn **nōmina** eōrum **cōram** Dominō super utrumque umerum ob recordātiōnem.

13 Faciēs ergō marginēs textās ex aurō

14 et duās catēnulās ex aurō pūrissimō quasi fūniculōs opus tortile et īnserēs catēnulās tortās marginibus.

15 Pectorāle **quoque** iūdiciī faciēs opere polymitō, iuxtā textūram ephod, ex aurō, hyacinthō et **purpurā** coccōque et byssō **retortā**.

16 Quadrangulum erit et duplex; mēnsūram palmī habēbit tam in longitūdine quam in lātitūdine.

17 Pōnēsque in eō quattuor ōrdinēs lapidum: in prīmō versū erit **lapis** sardius et topazius et smaragdus;

18 in secundō carbunculus, sapphīrus et iaspis;

19 in tertiō hyacinthus, achātēs et amethystus;

20 in quārtō chrysolithus, onychinus et bēryllus. Inclūsī aurō erunt per ōrdinēs suōs.

21 Habēbuntque **nōmina** fīliōrum Isrāēl: duodecim nōminibus caelābuntur, singulī lapidēs nōminibus singulōrum per duodecim **tribus**.

22 Faciēs in pectorālī catēnās quasi fūniculōs, opus tortile, ex aurō pūrissimō;

23 et duōs ānulōs aureōs, quōs pōnēs in **utrāque** **pectorālis** summitāte;

24 catēnāsque aureās iungēs ānulīs, quī sunt in marginālibus eius;

25 et ipsārum catēnārum **extrēma** duōbus cōpulābis marginibus in fasciīs umerālibus ephod in **parte** eius anteriōre.

26 Faciēs et duōs ānulōs aureōs, quōs pōnēs in summitātibus **pectorālis** in **ōrā** interiōre, quae respicit ephod.

27 Necnōn et aliōs duōs ānulōs aureōs, quī pōnendī sunt in **utrāque** **fasciā** umerālī ephod deorsum, **versus** partem anteriōrem eius iuxtā iūnctūram eius suprā balteum ephod,

28 et stringātur pectorāle ānulīs **suīs** cum ānulīs ephod **vittā** **hyacinthinā**, ut maneat suprā balteum ephod, et ā sē invicem pectorāle et ephod nequeant sēparārī.

29 Portābitque Aarōn **nōmina** fīliōrum Isrāēl in pectorālī iūdiciī super cor suum, quandō ingrediētur sānctuārium: memoriāle **cōram** Dominō in aeternum.

30 Pōnēs autem in pectorālī iūdiciī Urim et Tummim, quae erunt super cor Aarōn, quandō ingrediētur **cōram** Dominō; et gestābit iūdicium fīliōrum Isrāēl super cor suum in cōnspectū Dominī semper.

31 Faciēs et pallium ephod **tōtum** hyacinthinum,

32 in cuius **mediō** suprā erit capitium et **ōra** per gȳrum eius **textilis**, sīcut in capitiō lōrīcae, nē rumpātur.

33 Deorsum vērō, ad **pedēs** eiusdem palliī per circuitum, quasi **mala** **pūnica** faciēs ex hyacinthō et **purpurā** et coccō, mixtīs in **mediō** tintinnābulīs aureīs;

34 **ita** ut sit tintinnābulum aureum inter **singula** **mala** **pūnica**.

35 Et vestiētur eō Aarōn in officiō ministeriī, ut audiātur **sonitus**, quandō ingreditur et ēgreditur sānctuārium in cōnspectū Dominī, et nōn moriātur.

36 Faciēs et lāminam dē aurō pūrissimō, in **quā** sculpēs opere caelātōris: "Sānctum Dominō".

37 Ligābisque eam **vitta** **hyacinthina**, et erit super tiāram

38 super frontem Aarōn. Portābitque Aarōn inīquitātem contrā **sānctā**, quae sānctificābunt fīliī Isrāēl in cūnctīs mūneribus et dōnāriīs **suīs**. Eritque **lāminā** semper in fronte eius, ut plācātus eīs sit Dominus.

39 Texēsque tunicam byssō et tiāram byssinam faciēs et balteum opere plūmāriī.

40 Porrō fīliīs Aarōn tunicās līneās parābis et balteōs ac mitrās in glōriam et **decōrem**;

41 vestiēsque hīs omnibus Aarōn frātrem tuum et fīliōs eius cum eō. Et ungēs eōs et implēbis **manūs** eōrum sānctificābisque illōs, ut sacerdōtiō fungantur mihi.

42 Faciēs eīs et **fēminālia** **līnea**, ut operiant carnem turpitūdinis suae ā rēnibus usque ad femora;

43 et ūtentur eīs Aarōn et fīliī eius, quandō ingredientur tabernāculum **conventūs**, vel quandō appropinquant ad altāre, ut ministrent in sānctuāriō, nē inīquitātis reī moriantur: lēgitimum sempiternum erit Aarōn et sēminī eius post eum.

## 29

1 Sed et **hoc** faciēs eīs, ut mihi in sacerdōtiō cōnsecrentur: tolle vitulum ūnum dē armentō et arietēs duōs immaculātōs

2 pānēsque azȳmōs et crustulās absque fermentō, quae **cōnspersa** sint oleō, lagana **quoque** **azȳma** oleō litā; dē **similā** **trīticeā** **cūncta** faciēs

3 et **posita** in canistrō offerēs, vitulum **quoque** et duōs arietēs.

4 Aarōn ac fīliōs eius applicābis ad ōstium tabernāculī **conventūs**. Cumque **laveris** patrem cum fīliīs **suīs** **aquā**,

5 induēs Aarōn vestīmentīs **suīs**, id **est** **subūcula** et **tunicā** ephod et ephod et pectorālī, quod cōnstringēs **eī** cingulō ephod;

6 et pōnēs tiāram in **capite** eius et **diadēma** sānctum super tiāram

7 et oleum ūnctiōnis fundēs super caput eius; atque **hōc** rītū cōnsecrābitur.

8 Fīliōs **quoque** illīus applicābis et induēs tunicīs līneīs cingēsque balteō

9 et impōnēs eīs mitrās; eruntque sacerdōtēs mihi iūre perpetuō.

Postquam **implēverīs** **manūs** Aarōn et fīliōrum eius,

10 applicābis et vitulum **cōram** tabernāculō **conventus**; impōnentque Aarōn et fīliī eius **manūs** super caput illīus,

11 et mactābis eum in cōnspectū Dominī, iuxtā ōstium tabernāculī **conventūs**.

12 Sūmptumque dē sanguine vitulī, pōnēs super cornua **altāris** digitō tuō, reliquum autem sanguinem fundēs iuxtā basim eius.

13 Sūmēs et adipem **tōtum**, quī operit **intestīna**, et rēticulum iecoris ac duōs **rēnēs** et adipem, quī super eōs **est**, et offerēs combūrēns super altāre;

14 carnēs vērō vitulī et corium et fimum combūrēs **foris** extrā **castra**, eō quod prō peccātō sit.

15 Ūnum **quoque** arietem sūmēs, super cuius caput pōnent Aarōn et fīliī eius **manūs**;

16 quem cum **mactāverīs**, tollēs sanguinem eius et fundēs super altāre per circuitum.

17 Ipsum autem arietem secābis in **frusta** lōtaque **intestīna** eius ac **pedēs** pōnēs super concīsās carnēs et super caput illīus.

18 Et adolēbis **tōtum** arietem super altāre: holocaustum **est** Dominō, odor suāvissimus, incēnsum **est** Dominō.

19 Tollēs **quoque** arietem alterum, super cuius caput Aarōn et fīliī eius pōnent **manūs**;

20 quem cum **immolāverīs**, sūmēs dē sanguine ipsīus et pōnēs super extrēmum auriculae dextrae Aarōn et fīliōrum eius et super pollicēs **manūs** eōrum ac **pedis** dextrī; fundēsque sanguinem super altāre per circuitum.

21 Cumque **tuleris** dē sanguine, quī **est** super altāre, et dē oleō ūnctiōnis, aspergēs Aarōn et vestēs eius, fīliōs et vestīmenta eōrum cum ipsō. Et sānctus erit ipse et vestīmenta eius et fīliī eius et vestīmenta eōrum cum ipsō.

22 Tollēsque adipem dē ariete et caudam et arvīnam, quae operit **intestīna**, ac rēticulum iecoris et duōs **rēnēs** atque adipem, quī super eōs **est**, armumque dextrum, eō quod sit ariēs cōnsecrātiōnis,

23 tortamque **pānis** ūnam, crustulam ūnam cōnspersam oleō, laganum ūnum dē canistrō azȳmōrum, quod positum **est** in cōnspectū Dominī;

24 pōnēsque omnia super **manūs** Aarōn et fīliōrum eius, ut agitent **ea** **cōram** Dominō.

25 Suscipiēsque **ūniversa** dē manibus eōrum et incendēs in altārī super holocaustō in odōrem suāvissimum in cōnspectū Dominī; quia incēnsum **est** Dominō.

26 Sūmēs **quoque** pectusculum dē ariete, quō initiātus **est** Aarōn, ēlevābisque illud **cōram** Dominō; et cēdet in partem tuam.

27 Sānctificābisque pectusculum ēlevātum et armum oblātum, quem dē ariete sēparāstī,

28 quō initiātus **est** Aarōn et fīliī eius; cēdentque in partem Aarōn et fīliōrum eius iūre perpetuō ā fīliīs Isrāēl; quia oblātiō **est** et oblātiō erit ā fīliīs Isrāēl dē victimīs eōrum pācificīs, oblātiō eōrum Dominō.

29 Vestem autem sānctam, **quā** ūtētur Aarōn, habēbunt fīliī eius post eum, ut ungantur in **eā**, et impleantur in **eā** **manūs** eōrum.

30 Septem diēbus ūtētur **illa**, quī pontifex prō eō fuerit cōnstitūtus dē fīliīs eius, quī ingrediētur tabernāculum **conventūs**, ut ministret in sānctuāriō.

31 Arietem autem cōnsecrātiōnis tollēs et coquēs carnēs eius in locō sānctō.

32 Et vēscētur Aarōn et fīliī eius carnibus arietis et pānibus, quī sunt in canistrō, in vestibulō tabernāculī **conventūs**.

33 Et comedent **ea**, quibus expiātiō **facta** fuerit ad implendum **manūs** eōrum, ad sānctificandum eōs. **Aliēnigena** nōn vēscētur ex eīs, quia **sānctā** sunt.

34 Quod sī remānserit dē carnibus cōnsecrātiōnis sīve dē pānibus usque **māne**, combūrēs reliquiās ignī; nōn comedentur, quia **sāncta** sunt.

35 Omnia, quae praecēpī tibi, faciēs super Aarōn et fīliīs eius. Septem diēbus cōnsecrābis **manūs** eōrum

36 et vitulum prō peccātō offerēs per singulōs diēs ad expiandum. Mundābisque altāre expiāns illud et ungēs illud in sānctificātiōnem.

37 Septem diēbus expiābis altāre et sānctificābis; et erit sānctum sānctōrum: **omnis**, quī tetigerit illud, sānctificābitur.

38 **Hoc** **est** quod faciēs in altārī: **agnōs** anniculōs duōs per singulōs diēs iūgiter,

39 ūnum agnum **manē** et alterum vespere;

40 decimam partem similae cōnspersae oleō tūnsō, quod habeat mēnsūram quārtam partem **hīn**, et vīnum ad lībandum eiusdem mēnsūrae in agnō ūnō.

41 Alterum vērō agnum offerēs ad vesperam iuxtā rītum mātūtīnae oblātiōnis et lībātiōnis in odōrem suāvitātis, incēnsum Dominō,

42 holocaustum perpetuum in generātiōnēs vestrās, ad ōstium tabernāculī **conventus** **cōram** Dominō, ubi conveniam vōs, ut loquar ad tē.

43 Ibi conveniam fīliōs Isrāēl, et sānctificābitur locus in **glōriā** **meā**.

44 Sānctificābō et tabernāculum **conventūs** cum altārī et Aarōn cum fīliīs eius, ut sacerdōtiō fungantur mihi.

45 Et habitābō in **mediō** fīliōrum Isrāēl **erō**que eīs Deus;

46 et scient quia ego Dominus Deus eōrum, quī ēdūxī eōs dē **terrā** Aegyptī, ut manērem inter illōs: ego Dominus Deus ipsōrum.

## 30

1 Faciēs **quoque** altāre ad adolendum thȳmiāma dē lignīs acāciae

2 habēns cubitum longitūdinis et alterum lātitūdinis, id **est** quadrangulum, et duōs cubitōs in altitūdine; cornua ex ipsō prōcēdent.

3 Vestiēsque illud aurō pūrissimō, tam crātīculam eius quam parietēs per circuitum et cornua. Faciēsque **eī** corōnam aureolam per gȳrum

4 et duōs ānulōs aureōs sub **corōnā** in duōbus lateribus, ut mittantur in eōs vectēs, et altāre portētur.

5 Ipsōs **quoque** vectēs faciēs dē lignīs acāciae et inaurābis.

6 Pōnēsque altāre contrā vēlum, quod ante arcam pendet testimōniī, **cōram** propitiātōriō, quō tegitur testimōnium, ubi conveniam ad tē.

7 Et adolēbit incēnsum super eō Aarōn suāve frāgrāns **manē**. Quandō compōnet lucernās, incendet illud;

8 et quandō collocābit eās ad vesperum, ūret thȳmiāma sempiternum **cōram** Dominō in generātiōnēs vestrās.

9 Nōn offerētis super eō thȳmiāma compositiōnis alterīus nec holocaustum nec oblātiōnem, nec lībābitis lībāmina.

10 Et expiābit Aarōn super cornua eius semel per annum in sanguine sacrificiī prō peccātō; et plācābit super eō in generātiōnibus vestrīs: sānctum sānctōrum erit Dominō ”.

11 **Locūtus**que **est** Dominus ad Moysēn dīcēns:

12 “ Quandō **tulerīs** summam fīliōrum Isrāēl iuxtā numerum, dabunt singulī pretium expiātiōnis prō animābus **suīs** Dominō; et nōn erit **plāga** in eīs, cum fuerint recensītī.

13 **Hoc** autem dabit **omnis**, quī trānsit ad cēnsum, dīmidium siclī iuxtā mēnsūram sānctuāriī ­ siclus vīgintī obolōs habet ­; **media** pars siclī offerētur Dominō.

14 Quī habētur in numerō ā vīgintī annīs et suprā, dabit pretium;

15 dīves nōn addet ad **medium** siclī, et pauper nihil minuet, **quā**

34 Dīxitque Dominus ad Moysēn: “ Sūme tibi arōmata, stactēn et onycha, galbanum bonī **odōris** et tūs lūcidissimum; **aequālis** ponderis erunt omnia.

35 Faciēsque thȳmiāma compositum opere unguentāriī, sale **condītum** et pūrum et sānctum.

36 Cumque in tenuissimum pulverem ex **parte** **contuderīs**, pōnēs ex eō **cōram** testimōniō in tabernāculō **conventus**, in quō conveniam ad tē: sānctum sānctōrum erit vōbīs thȳmiāma.

37 Tālem compositiōnem nōn faciētis in **ūsūs** vestrōs, quia tibi sānctum erit prō Dominō;

38 homō quīcumque fēcerit simile, ut **odōre** illīus perfruātur, perībit dē **populīs** **suīs** ”.

## 31

1 **Locūtus**que **est** Dominus ad Moysēn dīcēns:

2 “ Ecce vocāvī ex nōmine Beseleel fīlium Ūrī fīliī Hur dē tribū Iūdae

3 et implēvī eum spīritū Deī, **sapientiā** et **intellegentiā** et **scientiā** in omnī opere

4 ad excōgitandum, quidquid fabrefiērī potest ex aurō et argentō et **aere**,

5 ad scindendum et inclūdendum gemmās et ad sculpendum ligna, ad faciendum omne opus;

6 **dedī**que **eī** socium Ooliab fīlium Achisamech dē tribū **Dān** et in **corde** **omnis** ērudītī posuī sapientiam, ut faciant **cūncta**, quae praecēpī tibi:

7 tabernāculum **conventūs** et arcam testimōniī et propitiātōrium, quod super eam **est**, et **cūncta** vāsa tabernāculī

8 mēnsamque et vāsa eius, candēlābrum pūrissimum cum **vāsīs** **suīs** et altāria thȳmiāmatis

9 et holocaustī et omnia vāsa eōrum, **lābrum** cum bāsī **sua**

10 et vestēs textās et vestēs sānctās Aarōn sacerdōtī et vestēs fīliōrum eius, ut fungantur officiō suō in sacrīs,

11 oleum ūnctiōnis et thȳmiāma arōmatum in sānctuāriō: omnia, quae praecēpī tibi, facient ”.

12 Et **locūtus** **est** Dominus ad Moysēn dīcēns:

13 “ **Loquēre** fīliīs Isrāēl et **dīcēs** ad eōs: Vidēte ut sabbatum meum cūstōdiātis, quia signum **est** inter mē et vōs in generātiōnibus vestrīs, ut sciātis quia ego Dominus, quī sānctificō vōs.

14 **Cūstōdīte** sabbatum, sānctum **est** enim vōbīs. Quī polluerit illud, morte moriētur; quī fēcerit in eō opus, perībit **anima** illīus dē **mediō** **populī** **suī**.

15 Sex diēbus faciētis opus; in **diē** septimō sabbatum **est**, requiēs **sānctā** Dominō: **omnis**, quī fēcerit opus in hāc **diē**, moriētur.

16 Cūstōdiant fīliī Isrāēl sabbatum et celebrent illud in generātiōnibus **suīs**: **pactum** **est** sempiternum

17 inter mē et fīliōs Isrāēl signumque perpetuum; sex enim diēbus fēcit Dominus caelum et terram et in septimō ab opere cessāvit et respīrāvit ”.

18 **Dēdit**que Dominus Moȳsī, **complētīs** huiuscemodī sermōnibus in monte Sināī, duās tabulās testimōniī lapideās scrīptās digitō Deī.

## 32

1 Vidēns autem **populus** quod **moram** faceret dēscendendī dē monte Moȳsēs[\*][moyses], **congregātus** ad Aarōn dīxit: “ Surge, fac nōbīs deōs, quī nōs praecēdant; Moysī enim, huic **virō**, quī nōs ēdūxit dē **terrā** Aegyptī, ignōrāmus quid **acciderit** ”.

2 Dīxitque ad eōs Aarōn: “ Tollite inaurēs aureās dē uxōrum fīliōrumque et fīliārum vestrārum auribus et afferte ad mē ”.

3 Fēcitque **omnis** **populus**, quae iusserat, dēferēns inaurēs ad Aarōn.

4 Quās cum ille accēpisset, fōrmāvit stilō imāginem et fēcit ex eīs vitulum cōnflātilem. Dīxēruntque: “ Hī sunt dīī tuī, Isrāēl, quī tē ēdūxērunt dē **terrā** Aegyptī! ”.

5 Quod cum vīdisset Aarōn, aedificāvit altāre **cōram** eō et praecōnis vōce clāmāvit dīcēns: “ Crās sollemnitās Dominī **est** ”.

6 **Surgen** tēsque **māne** alterō **diē** obtulērunt holocausta et hostiās pācificās; et sēdit **populus** mandūcāre et **bibere** et surrēxērunt **lūdere**.

7 **Locūtus** **est** autem Dominus ad Moysēn: “ **Vade**, dēscende; peccāvit **populus** tuus, quem ēdūxistī dē **terrā** Aegyptī.

8 Recessērunt **cito** dē **viā**, quam praecēpī eīs, fēcēruntque sibi vitulum cōnflātilem et adōrāvērunt atque immolantēs **eī** hostiās dīxērunt: "Istī sunt dīī tuī, Isrāēl, quī tē ēdūxērunt dē **terrā** Aegyptī!" ”.

9 Rūrsumque ait Dominus ad Moysēn: “ Cernō quod **populus** iste dūrae cervīcis sit;

10 dīmitte mē, ut īrāscātur **furor** meus contrā eōs et dēleam eōs faciamque tē in gentem magnam ”.

11 Moȳsēs[\*][moyses] autem ōrābat Dominum Deum suum dīcēns: “ Cūr, Domine, īrāscitur **furor** tuus contrā **populum** tuum, quem ēdūxistī dē **terrā** Aegyptī in fortitūdine **magnā** et in manū **rōbustā**?

12 Nē, quaesō, **dīcant** Aegyptiī: "**Callidē** ēdūxit eōs, ut interficeret in montibus et dēlēret ē **terrā**". Quiēscat **īra** **tua**, et **estō** **plācābilis** super **nēquitiā** **populī** tuī.

13 Recordāre Abraham, Isaac et Isrāēl servōrum tuōrum, quibus iūrāstī per tēmetipsum dīcēns: "Multiplicābō sēmen vestrum sīcut stēllās caelī; et ūniversam terram hanc, dē **quā** **locūtus** sum, dabō sēminī vestrō, et possidēbitis eam semper" ”.

14 Plācātusque **est** Dominus, nē faceret **malum**, quod **locūtus** fuerat adversus **populum** suum.

15 Et reversus **est** Moȳsēs[\*][moyses] dē monte portāns duās tabulās testimōniī in manū **suā** scrīptās ex **utrāque** **parte**

16 et factās opere Deī; **scrīptūra** **quoque** Deī erat **sculpta** in tabulīs.

17 Audiēns autem **Ios**ue tumultum **populī** **vōciferantis** dīxit ad Moysēn: “ **Ululātus** pugnae audītur in castrīs ”.

18 Quī respondit:

“ Nōn **est** clāmor vincentium

neque clāmor fugientium,

sed clāmōrem cantantium

ego audiō ”.

19 Cumque appropinquāsset ad **castra**, vīdit vitulum et chorōs; īrātusque valdē prōiēcit dē manū tabulās et cōnfrēgit eās ad rādīcēs **montis**.

20 Arripiēnsque vitulum, quem fēcerant, combussit et contrīvit usque ad pulverem, quem sparsit in aquam et **dedit** ex eō pōtum fīliīs Isrāēl.

21 Dīxitque ad Aarōn: “ Quid tibi fēcit **hic** **populus**, ut indūcerēs super eum peccātum maximum? ”.

22 Cui ille respondit: “ Nē indignētur dominus meus; tū enim nōstī **populum** istum, quod prōnus sit ad **mālum**.

23 Dīxērunt mihi: "Fac nōbīs deōs, quī nōs praecēdant; huic enim Moȳsī, quī nōs ēdūxit dē **terrā** Aegyptī, nescīmus quid **acciderit**".

24 Quibus ego dīxī: **Quis** vestrum habet aurum? Abstulērunt et dedērunt mihi, et prōiēcī illud in ignem; **ēgressus**que **est** **hic** vitulus ”.

25 Vīdit ergō Moȳsēs[\*][moyses] **populum** quod **esset** effrēnātus; relaxāverat enim **eī** Aarōn frēnum in lūdibrium hostium eōrum.

26 Et stāns in **portā** castrōrum ait: “ Sī **quis** **est** Dominī, iungātur mihi! ”. Congregātīque sunt ad eum omnēs fīliī **Levī**.

27 Quibus ait: “ Haec dīcit Dominus, Deus Isrāēl: Pōnat ūnusquisque gladium super **femur** suum. **Īte** et **reditē** dē **portā** usque ad portam per **medium** castrōrum, et **occīdat** ūnusquisque frātrem et amīcum et proximum suum ”.

28 Fēcērunt fīliī **Levī** iuxtā sermōnem Moȳsī; **cecidērunt**que dē **populō** in **diē** **illa** quasi tria **mīlia** hominum.

29 Et ait Moȳsēs[\*][moyses]: “ Implēstis **manūs** vestrās hodiē Dominō ūnusquisque in fīliō et in frātre suō, ut dētur vōbīs benedictiō ”.

30 Factō autem alterō **diē**, **locūtus** **est** Moȳsēs[\*][moyses] ad **populum**: “ Peccāstis peccātum maximum; ascendam ad Dominum, sī quō **modo** quīverō eum dēprecārī prō **scelere** vestrō ”.

31 Reversusque ad Dominum ait: “ Obsecrō, peccāvit **populus** iste peccātum maximum, fēcēruntque sibi deōs aureōs; aut dīmitte eīs hanc noxam

32 aut, sī nōn **facis**, dēlē mē dē **librō** tuō, quem scrīpsistī ”.

33 Cui respondit Dominus: “ Quī peccāverit mihi, dēlēbō eum dē **librō** meō.

34 Tū autem **vāde** et dūc **populum** istum, quō **locūtus** sum tibi: angelus meus praecēdet tē; ego autem in **diē** ultiōnis vīsitābō et **hoc** peccātum eōrum ”.

35 Percussit ergō Dominus **populum** prō reātū vitulī, quem fēcerat Aarōn.

## 33

1 **Locūtus**que **est** Dominus ad Moysēn: “ **Vade**, ascende dē locō istō, tū et **populus** tuus, quem ēdūxistī dē **terrā** Aegyptī, in terram, quam iūrāvī Abraham, Isaac et Iācōb dīcēns: Sēminī tuō dabō eam.

2 Et mittam praecursōrem tuī angelum et ēiciam Chananaeum et Amorraeum et Hetthaeum et Pherezaeum et Hevaeum et Iebusaeum,

3 et intrēs in terram fluentem **lacte** et melle. Nōn enim ascendam tēcum, quia **populus** dūrae cervīcis **es**, nē forte disperdam tē in **viā** ”.

4 Audiēns **populus** sermōnem hunc pessimum lūxit, et nūllus ex **mōre** **indūtus** **est** cultū suō.

5 Dīxitque Dominus ad Moysēn: “ **Loquēre** fīliīs Isrāēl: **Populus** dūrae cervīcis **es**; ūnō mōmentō, sī ascendam in **mediō** tuī, dēlēbō tē. Nunc autem dēpōne ōrnātum tuum, ut sciam quid faciam tibi ”.

6 Dēposuērunt ergō fīliī Isrāēl ōrnātum suum ā monte Horeb.

7 Moȳsēs[\*][moyses] autem tollēns tabernāculum tetendit **eī** extrā **castra** procul; vocāvitque **nōmen** eius Tabernāculum **conventūs**. Et **omnis**, quī quaerēbat Dominum, ēgrediēbātur ad tabernāculum **conventūs** extrā **castra**.

8 Cumque ēgrederētur Moȳsēs[\*][moyses] ad tabernāculum, surgēbat **ūniversa** plēbs, et stābat ūnusquisque in ōstiō pāpiliōnis **suī**; aspiciēbantque tergum Moȳsī, dōnec ingrederētur tabernāculum.

9 Ingressō autem illō tabernāculum, dēscendēbat **columna** **nūbis** et stābat ad ōstium; loquēbāturque cum Moyse,

10 cernentibus ūniversīs quod **columnā** **nūbis** stāret ad ōstium tabernāculī. Stābantque ipsī et adōrābant per forēs tabernāculōrum suōrum.

11 Loquēbātur autem Dominus ad Moysēn faciē ad faciem, sīcut **solet** loquī homō ad amīcum suum. Cumque ille reverterētur in **castra**, minister eius **Ios**ue fīlius Nun puer nōn recēdēbat dē **mediō** tabernāculī.

12 Dīxit autem Moȳsēs[\*][moyses] ad Dominum: “ Praecipis, ut ēdūcam **populum** istum, et nōn **indicās** mihi, quem missūrus **es** mēcum; cum **dīxerīs**: "**Nōvī** tē ex nōmine, et invēnistī grātiam **cōram** mē".

13 Sī ergō **invēnī** grātiam in cōnspectū tuō, ostende mihi viam tuam, ut sciam tē et inveniam grātiam ante oculōs tuōs; respice quia **populus** tuus **est** nātiō haec ”.

14 Dīxitque Dominus: “ Faciēs **mea** ībit, et requiem dabō tibi ”.

15 Et ait Moȳsēs[\*][moyses]: “ Sī nōn tū ipse eās, nē **ēducās** nōs dē locō istō;

16 in quō enim sciētur mē et **populum** tuum invēnisse grātiam in cōnspectū tuō, **nisi** **ambulāverīs** nōbīscum, ut glōrificēmur ego et **populus** tuus prae omnibus **populīs**, quī habitant super terram? ”.

17 Dīxitque Dominus ad Moysēn: “ Et verbum istud, quod **locūtus** **es**, faciam; invēnistī enim grātiam **cōram** mē, et tēipsum **nōvī** ex nōmine ”.

18 Quī ait: “ Ostende mihi glōriam tuam ”.

19 Respondit: “ Ego ostendam omne bonum tibi et vocābō in nōmine Dominī **cōram** tē; et miserēbor, cui voluerō, et clēmēns **erō**, in quem mihi placuerit ”.

20 Rūrsumque ait: “ Nōn **poteris** **vidēre** faciem meam; nōn enim vidēbit mē homō et vīvet ”.

21 Et iterum: “ Ecce, inquit, **est** locus apud mē, stābis super petram;

22 cumque trānsībit **glōria** **mea**, pōnam tē in forāmine petrae et prōtegam **dexterā** **meā**, dōnec trānseam;

23 tollamque **manum** meam, et vidēbis posteriōra **mea**; faciem autem meam **vidēre** nōn **poteris** ”.

## 34

1 Dīxitque Dominus ad Moysēn: “ Praecīde tibi duās tabulās lapideās īnstar priōrum, et scrībam super eās verba, quae habuērunt tabulae, quās frēgistī.

2 **Estō** **parātus** **manē**, ut ascendās statim in montem Sināī; stābisque mihi super verticem **montis**.

3 Nūllus ascendat tēcum, nec videātur quispiam per **tōtum** montem; ovēs **quoque** et bovēs nōn pāscantur ē contrā ”.

4 **Excidit** ergō duās tabulās lapideās, quālēs anteā fuerant; et dē nocte cōnsurgēns ascendit in montem Sināī, sīcut praecēperat **eī** Dominus, portāns sēcum tabulās.

5 Cumque dēscendisset Dominus per nūbem, stetit cum eō vocāns in nōmine Dominī.

6 Et trānsiēns **cōram** eō clāmāvit: “ Dominus, Dominus Deus, misericors et clēmēns, patiēns et multae miserātiōnis ac vērāx,

7 quī cūstōdit misericordiam in **milia**, quī aufert inīquitātem et **scelera** atque **peccāta**, nihil autem impūnītum sinit, quī reddit inīquitātem patrum in fīliīs ac nepōtibus in tertiam et quārtam prōgeniem ”.

8 Festīnusque Moȳsēs[\*][moyses] curvātus **est** prōnus in terram et adōrāns

9 ait: “ Sī **invēnī** grātiam in cōnspectū tuō, Domine, obsecrō, ut gradiāris nōbīscum; **populus** quidem dūrae cervīcis **est**, sed tū auferēs inīquitātēs nostrās atque **peccāta** nōsque possidēbis ”.

10 Respondit Dominus: “ Ego inībō **pactum** **cōram** ūniversō **populō** tuō; mīrābilia faciam, quae numquam **vīsa** sunt super **tōtam** terram nec in ūllīs gentibus, ut cernat cūnctus **populus**, in cuius **es** **mediō**, opus Dominī terribile, quod factūrus sum tēcum.

11 Observā **cūncta**, quae hodiē mandō tibi: ego ipse ēiciam ante faciem tuam Amorraeum et Chananaeum et Hetthaeum, Pherezaeum **quoque** et Hevaeum et Iebusaeum.

12 **Cave**, nē umquam cum habitātōribus terrae, quam **intrāverīs**, iungās amīcitiās, quae tibi sint in ruīnam;

13 sed **ārās** eōrum dēstrue, cōnfringe lapidēs pālōsque **succīde**.

14 Nōlī adōrāre deum aliēnum: Dominus Zēlōtēs **nōmen** eius, Deus **est** aemulātor.

15 Nē ineās **pactum** cum hominibus illārum regiōnum, nē, cum fornicātī fuerint cum dīīs **suīs** et sacrificāverint eīs, vocet tē quispiam, et comedās dē **immolātis**.

16 Nec uxōrem dē fīliābus eōrum accipiēs fīliīs tuīs, nē, postquam ipsae fuerint fornicātae cum dīīs **suīs**, fornicārī faciant et fīliōs tuōs in deōs suōs.

17 Deōs cōnflātilēs nōn faciēs tibi.

18 Sollemnitātem Azȳmōrum cūstōdiēs: septem diēbus **vēsceris** azȳmīs, sīcut praecēpī tibi, in tempore cōnstitūtō **mēnsis** Abib; **mēnsē** enim vernī temporis **ēgressus** **es** dē Aegyptō.

19 Omne, quod aperit vulvam **generis** masculīnī, meum erit; dē cūnctō grege tuō tam dē bōbus quam dē ovibus meum erit.

20 Prīmōgenitum asinī redimēs **ove**, sīn autem nec pretium prō eō **dederis**, frangēs cervīcem eius. Prīmōgenitum fīliōrum tuōrum redimēs; nec appārēbis in cōnspectū meō vacuus.

21 Sex diēbus operāberis, **diē** septimō cessābis etiam arāre et **metere**.

22 Sollemnitātem Hebdomadārum faciēs tibi in prīmitiīs frūgum **messis** tuae trīticeae et sollemnitātem Collēctae, quandō, redeunte annī tempore, **cūncta** conduntur.

23 **Tribus** temporibus annī appārēbit omne masculīnum tuum in cōnspectū **omnipotentis** Dominī, Deī Isrāēl.

24 Cum enim tulerō gentēs ā faciē **tuā** et dīlātāverō terminōs tuōs, nūllus īnsidiābitur terrae tuae, ascendente tē et appārente in cōnspectū Dominī Deī tuī ter in annō.

25 Nōn immolābis super fermentō sanguinem hostiae meae; neque residēbit **māne** dē **victimā** sollemnitātis Paschae.

26 Prīmitiās frūgum terrae tuae afferēs in domum Dominī Deī tuī.

Nōn coquēs haedum in **lacte** mātris suae ”.

27 Dīxitque Dominus ad Moysēn: “ Scrībe tibi verba haec, quibus et tēcum et cum Isrāēl pepigī foedus ”.

28 Fuit ergō ibi cum Dominō quadrāgintā diēs et quadrāgintā noctēs; pānem nōn **comēdit** et aquam nōn bibit et scrīpsit in tabulīs verba **foederis**, decem verba.

29 Cumque dēscenderet Moȳsēs[\*][moyses] dē monte Sināī, tenēbat duās tabulās testimōniī et ignōrābat quod resplendēret **cutis** faciēī suae ex cōnsortiō sermōnis Dominī.

30 Videntēs autem Aarōn et fīliī Isrāēl resplendēre cutem faciēī Moȳsī, timuērunt prope **accēdere**;

31 vocātīque ab eō reversī sunt tam Aarōn quam prīncipēs synagōgae. Et postquam **locūtus** **est** ad eōs,

32 vēnērunt ad eum etiam omnēs fīliī Isrāēl; quibus praecēpit **cūncta**, quae audierat ā Dominō in monte Sināī.

33 **Implētīs**que sermōnibus, posuit vēlāmen super faciem suam,

34 quod **ingressus** ad Dominum et loquēns cum eō auferēbat, dōnec exīret; et tunc loquēbātur ad fīliōs Isrāēl omnia, quae sibi fuerant **imperāta**.

35 Quī vidēbant cutem faciēī Moȳsī resplendēre, sed operiēbat ille rūrsus faciem suam, dōnec **ingressus** loquerētur cum eō.

## 35

1 Igitur, congregātō omnī coetū fīliōrum Isrāēl, dīxit ad eōs: “ Haec sunt, quae iussit Dominus fierī:

2 sex diēbus faciētis opus, septimus diēs erit vōbīs sānctus, sabbatum et requiēs Dominō; quī fēcerit opus in eō, **occīdētur**.

3 Nōn succendētis ignem in omnibus habitāculīs vestrīs per diem sabbatī ”.

4 Et ait Moȳsēs[\*][moyses] ad omnem coetum fīliōrum Isrāēl: “ Iste **est** sermō, quem praecēpit Dominus dīcēns:

5 "**Sēparāte** apud vōs dōnāria Dominō". **Omnis** voluntārius et prōnī animī offerat **eā** Dominō: aurum et argentum et aes,

6 hyacinthum et purpuram coccumque et byssum, **pilōs** caprārum

7 et pellēs arietum rubrīcātās et pellēs delphīnī, ligna acāciae

8 et oleum ad lūmināria **concinnanda** et arōmata, ut cōnficiātur unguentum et thȳmiāma suāvissimum,

9 lapidēs onychinōs et gemmās ad ōrnātum ephod et **pectorālis**.

10 Quisquis vestrum sapiēns **est**, veniat et faciat, quod Dominus imperāvit,

11 habitāculum scīlicet et tentōrium eius atque operīmentum, fībulās et **tabulāta** cum vectibus, columnās et basēs;

12 arcam et vectēs, propitiātōrium et vēlum, quod ante illud oppanditur;

13 mēnsam cum vectibus et **vāsīs** et prōpositiōnis pānibus;

14 candēlābrum ad lūmināria **sustentanda**, vāsa illīus et lucernās et oleum ad nūtrīmenta lūminārium;

15 altāre thȳmiāmatis et vectēs et oleum ūnctiōnis et thȳmiāma ex arōmatibus; vēlum ad ōstium habitāculī;

16 altāre holocaustī et crātīculam eius aēneam cum vectibus et **vāsīs** **suīs**, **lābrum** et basim eius;

17 cortīnās ātriī cum columnīs et basibus, vēlum in foribus ātriī;

18 paxillōs habitāculī et ātriī cum fūniculīs **suīs**;

19 vestīmenta **texta**, quōrum **ūsus** **est** in ministeriō sānctuāriī, vestēs sānctās Aarōn pontificis ac vestēs fīliōrum eius, ut sacerdōtiō fungantur mihi ”.

20 **Ēgressus** **est** **omnīs** **coetūs** fīliōrum Isrāēl dē cōnspectū Moȳsī,

21 et **venit**, quisquis erat **mentis** prōmptissimae, et attulit sponte **suā** dōnāria Dominō ad faciendum opus tabernāculī **conventūs** et quidquid ad cultum et ad vestēs sānctās necessārium erat.

22 **Virī** cum mulieribus, omnēs voluntāriī praebuērunt fībulās et inaurēs, ānulōs et dextrālia; omne **vās** aureum in dōnāria Dominī sēparātum **est**.

23 Sī **quis** habēbat hyacinthum et purpuram coccumque, byssum et **pilōs** caprārum, pellēs arietum rubrīcātās et pellēs delphīnī,

24 argentī **āeris**que metalla, obtulērunt Dominō lignaque acāciae in variōs **ūsūs**.

25 Sed et mulierēs ērudītae dedērunt, quae nēverant, hyacinthum, purpuram et coccum ac byssum

26 et **pilōs** caprārum, sponte **propriā** **cūncta** tribuentēs.

27 Prīncipēs vērō obtulērunt lapidēs onychinōs et gemmās ad ephod et pectorāle

28 arōmataque et oleum ad lūmināria **concinnanda** et ad praeparandum unguentum ac thȳmiāma **odōris** suāvissimī compōnendum.

29 Omnēs **virī** et mulierēs mente **prōmptā** obtulērunt dōnāria, ut fierent **opera**, quae iusserat Dominus per **manum** Moȳsī. Cūnctī fīliī Isrāēl **voluntāria** Dominō dēdicāvērunt.

30 Dīxitque Moȳsēs[\*][moyses] ad fīliōs Isrāēl: “ Ecce vocāvit Dominus ex nōmine Beseleel fīlium Ūrī fīliī Hur dē tribū Iūdae;

31 implēvitque eum spīritū Deī, **sapientiā** et **intellegentiā** et **scientiā** ad omne opus,

32 ad excōgitandum et faciendum opus in aurō et argentō et **aere**,

33 ad scindendum et inclūdendum gemmās et ad sculpendum ligna, quidquid **fabrē** adinvenīrī potest.

34 **Dēdit** **quoque** in **corde** eius, ut aliōs docēret, ipsī et Ooliab fīliō Achisamech dē tribū **Dān**.

35 Ambōs implēvit **sapientia**, ut faciant **opera** fabrī polymitāriī ac plūmāriī dē hyacinthō ac **purpurā** coccōque et byssō et textōris, facientēs omne opus ac **nova** quaeque reperientēs ”.

## 36

1 Fēcit ergō Beseleēl et Ooliab et **omnis** vir sapiēns, quibus **dedit** Dominus sapientiam et intellēctum, ut scīrent **fabrē** operārī, quae in **ūsūs** sānctuāriī **necessāria** sunt et quae praecēpit Dominus.

2 Cumque vocāsset Moȳsēs[\*][moyses] Beseleel et Ooliab et omnem ērudītum **virum**, cui dederat Dominus sapientiam, omnēs, quī sponte **suā** obtulerant sē ad faciendum opus,

3 accēpērunt ab ipsō **ūniversa** dōnāria, quae attulerant fīliī Isrāēl ad faciendum opus in cultum sānctuāriī. Ipsī autem cotīdiē **māne** dōnāria **eī** offerēbant.

4 Unde omnēs sapientēs artificēs vēnērunt singulī dē opere suō prō sānctuāriō

5 et dīxērunt Moȳsī: “ Plūs offert **populus** quam necessārium **est** operī, quod Dominus iussit facere ”.

6 Iussit ergō Moȳsēs[\*][moyses] praecōnis vōce per **castra** clāmārī: “ Nec vir nec mulier quidquam offerat **ultrā** prō omnī opere sānctuāriō ”. Sīcque cessātum **est** ā mūneribus offerendīs,

7 eō quod **oblāta** sufficerent et superabundārent.

8 Fēcēruntque omnēs **corde** sapientēs inter artificēs habitāculī cortīnās decem dē byssō **retortā** et hyacinthō et **purpurā** coccōque, cum cherubim intextīs **arte** **polymitā**;

9 quārum **ūna** habēbat in longitūdine vīgintī octo cubitōs et in lātitūdine quattuor: **ūna** **mēnsūra** erat omnium cortīnārum.

10 Coniūnxitque cortīnās quīnque alteram alterī et aliās quīnque sibi invicem cōpulāvit.

11 Fēcit et ānsās hyacinthinās in **ōra** cortīnae ūnīus in extrēmitāte iūnctūrae et in **ōra** cortīnae extrēmae in **iūnctūrā** **alterā** similiter.

12 Quīnquāgēnās ānsās fēcit prō **utrāque** **cortīnā**, ut contrā sē invicem venīrent ānsae et mūtuō iungerentur.

13 Unde et quīnquāgintā fūdit fībulās aureās, quae mordērent cortīnārum ānsās, et fieret ūnum habitāculum.

14 Fēcit et **saga** ūndecim dē **pilīs** caprārum prō tentōriō super habitāculum;

15 ūnum **sagum** in longitūdine habēbat cubitōs trīgintā et in lātitūdine cubitōs quattuor: ūnīus mēnsūrae erant omnia **saga**.

16 Quōrum quīnque iūnxit seorsum et sex **alia** sēparātim.

17 Fēcitque ānsās quīnquāgintā in **ōra** **sagī** ultimī iūnctūrae ūnīus et quīnquāgintā in **ōrā** **sagī** iūnctūrae alterīus, ut sibi invicem iungerentur;

18 et fēcit fībulās aēneās quīnquāgintā, quibus necterētur tentōrium, ut **esset** ūnum.

19 Fēcit et opertōrium tentōriō dē pellibus arietum **rubrīcātīs** aliudque dēsuper vēlāmentum dē pellibus delphīnī.

20 Fēcit et tabulās habitāculī dē lignīs acāciae stantēs.

21 Decem cubitōrum erat longitūdō tabulae ūnīus, et ūnum ac sēmis cubitum lātitūdō retinēbat.

22 Bīnī **pedēs** erant per singulās tabulās, ut **altera** alterī iungerētur: sīc fēcit in omnibus tabulīs habitāculī.

23 Ē quibus vīgintī ad **plāgam** merīdiānam erant contrā austrum

24 cum quadrāgintā basibus argenteīs. Duae basēs sub singulīs tabulīs pōnēbantur prō duābus pedibus.

25 Ad **plāgam** **quoque** habitāculī, quae respicit ad aquilōnem, fēcit vīgintī tabulās

26 cum quadrāgintā basibus argenteīs: duās basēs per singulās tabulās.

27 Contrā **occidentem** vērō, id **est** ad eam partem habitāculī quae mare respicit, fēcit sex tabulās

28 et duās aliās per singulōs angulōs habitāculī retrō;

29 quae gemellae erant ā deorsum usque sūrsum in ūnam compāginem. **Ita** fēcit duās tabulās in duōbus angulīs,

30 ut octo **essent** simul tabulae et habērent basēs argenteās sēdecim: bīnās scīlicet basēs sub singulīs tabulīs.

31 Fēcit et vectēs dē lignīs acāciae quīnque ad continendās tabulās ūnīus **lateris** habitāculī

32 et quīnque aliōs ad alterīus **lateris** coaptandās tabulās; et extrā hōs quīnque aliōs vectēs ad occidentālem **plāgam** habitāculī contrā mare.

33 Fēcit autem vectem **medium**, quī per mediās tabulās ab **ūnā** extrēmitāte usque ad alteram pervenīret.

34 **Ipsa** autem **tabulāta** deaurāvit. Et ānulōs eōrum fēcit aureōs, per quōs vectēs indūcī possent; quōs et ipsōs lāminīs aureīs operuit.

35 Fēcit et vēlum dē hyacinthō et **purpurā** coccōque ac byssō **retortā**, opere polymitāriō, cum cherubim intextīs;

36 et quattuor columnās dē lignīs acāciae, quās cum uncīs **suīs** deaurāvit, fūsīs basibus eārum argenteīs.

37 Fēcit et vēlum in introitū tabernāculī ex hyacinthō, **purpurā**, coccō byssōque **retorta** opere plūmāriī;

38 et columnās quīnque cum uncīs **suīs**. Et operuit aurō **capita** et ānulōs eārum basēsque eārum fūdit aēneās.

## 37

1 Fēcit autem Beseleel et arcam dē lignīs acāciae habentem duōs sēmis cubitōs in longitūdine et cubitum ac sēmissem in lātitūdine, altitūdō **quoque** ūnīus cubitī fuit et dīmidiī; vestīvitque eam aurō pūrissimō intus ac **foris**.

2 Et fēcit illī corōnam auream per gȳrum,

3 cōnflāns quattuor ānulōs aureōs in quattuor pedibus eius; duōs ānulōs in **latere** ūnō et duōs in alterō.

4 Vectēs **quoque** fēcit dē lignīs acāciae, quōs vestīvit aurō

5 et quōs mīsit in ānulōs, quī erant in lateribus arcae, ad portandum eam.

6 Fēcit et propitiātōrium dē aurō mundissimō: duōrum cubitōrum et dīmidiī in longitūdine et cubitī ac sēmis in lātitūdine.

7 Duōs etiam cherubim ex aurō ductilī fēcit ex **utrāque** **parte** propitiātōriī:

8 cherub ūnum ex summitāte ūnīus **partis** et cherub alterum ex summitāte **partīs** alterīus; duōs cherubim ex singulīs summitātibus propitiātōriī

9 extendentēs **ālās** sūrsum et tegentēs **ālīs** **suīs** propitiātōrium sēque mūtuō et illud respicientēs.

10 Fēcit et mēnsam dē lignīs acāciae in longitūdine duōrum cubitōrum et in lātitūdine ūnīus cubitī, quae habēbat in altitūdine cubitum ac sēmissem;

11 **circumdedit**que eam aurō mundissimō et fēcit illī corōnam auream per gȳrum.

12 Fēcit **eī** **quoque** limbum aureum quattuor digitōrum per circuitum et super illum corōnam auream.

13 Fūdit et quattuor circulōs aureōs, quōs posuit in quattuor angulīs per singulōs **pedēs** mēnsae

14 iuxtā limbum; mīsitque in eōs vectēs, ut possit **mēnsā** portārī.

15 Ipsōs **quoque** vectēs fēcit dē lignīs acāciae et **circumdedit** eōs aurō;

16 et vāsa ad dīversōs **ūsūs** mēnsae, acētābula, phialās et cyathōs et crātērās ex aurō pūrō, in quibus **offerenda** sunt lībāmina.

17 Fēcit et candēlābrum ductile dē aurō mundissimō, basim et hastīle eius; scyphī sphaerulaeque ac flōrēs ūnum cum ipsō erant:

18 sex in utrōque **latere**, trēs calamī ex **parte** **ūnā** et trēs ex **alterā**;

19 trēs scyphī in **nucis** modum in calamō ūnō sphaerulaeque simul et flōrēs et trēs scyphī īnstar **nucis** in calamō alterō sphaerulaeque simul et flōrēs. Aequum erat opus sex calamōrum, quī prōcēdēbant dē hastīlī candēlābrī.

20 In ipsō autem hastīlī erant quattuor scyphī in **nucīs** modum sphaerulaeque et flōrēs;

21 singulae sphaerulae sub bīnīs calamīs per **loca** tria, quī simul sex fīunt calamī prōcēdentēs dē hastīlī ūnō.

22 Sphaerulae igitur et calamī ūnum cum ipsō erant, **tōtum** ductile ex aurō pūrissimō.

23 Fēcit et lucernās septem cum ēmūnctōriīs **suīs** et vāsa, ubi **ēmūncta** condantur, dē aurō mundissimō.

24 Talentum aurī pūrissimī appendēbat candēlābrum cum omnibus **vāsīs** **suīs**.

25 Fēcit et altāre thȳmiāmatis dē lignīs acāciae habēns per quadrum singulōs cubitōs et in altitūdine duōs; ē cuius angulīs prōcēdēbant cornua.

26 Vestīvitque illud aurō pūrissimō cum **crāticulā** ac parietibus et cornibus.

27 Fēcitque **eī** corōnam aureolam per gȳrum et bīnōs ānulōs aureōs sub **corōnā** in duōbus lateribus, ut mittantur in eōs vectēs, et possit altāre portārī.

28 Ipsōs autem vectēs fēcit dē lignīs acāciae et operuit lāminīs aureīs.

29 Composuit et oleum ad sānctificātiōnis unguentum et thȳmiāma dē arōmatibus mundissimīs opere pigmentāriī.

## 38

1 Fēcit et altāre holocaustī dē lignīs acāciae quīnque cubitōrum per quadrum et trium in altitūdine,

2 cuius cornua dē angulīs prōcēdēbant; operuitque illud lāminīs aēneīs.

3 Et in **ūsūs** eius parāvit ex **aere** vāsa **dīversa**: lebētēs, vatilla et paterās, fuscinulās et ignium receptācula.

4 Crātīculamque eius in modum **rētis** fēcit aēneam subter marginem **altāris** ab īmō usque ad **medium** eius,

5 fūsīs quattuor ānulīs per totidem crātīculae summitātēs, ad immittendōs vectēs ad portandum.

6 Quōs et ipsōs fēcit dē lignīs acāciae et operuit lāminīs aēneīs;

7 indūxitque in circulōs, quī in lateribus **altāris** ēminēbant. Ipsum autem altāre nōn erat solidum, sed cavum ex tabulīs et intus vacuum.

8 Fēcit et **lābrum** aēneum cum bāsī **sua** dē **speculīs** mulierum, quae excubābant in ōstiō tabernāculī **conventūs**.

9 Fēcit et ātrium, in cuius austrālī **plāgā** erant **tentōria** dē byssō **retorta** cubitōrum centum;

10 columnae aēneae vīgintī cum basibus **suīs**; uncī columnārum et ānulī eārum argenteī.

11 **Aequē** ad septentriōnālem **plāgam** **tentōria**, columnae basēsque et uncī ānulīque columnārum eiusdem mēnsūrae et **operis** ac metallī erant.

12 In **eā** vērō **plāga**, quae ad **occidentem** respicit, fuērunt **tentōria** cubitōrum quīnquāgintā, columnae decem cum basibus **suīs**; et uncī columnārum ānulīque eārum argenteī.

13 Porrō contrā orientem quīnquāgintā cubitōrum parāvit **tentōria**,

14 ē quibus quīndecim cubitōs columnārum trium cum basibus **suīs** ūnum tenēbat **lātus**;

15 et in **parte** **alterā** ­ quia inter **utrāque** introitum tabernāculī fēcit ­ quīndecim **aequē** cubitōrum erant **tentōria** columnaeque trēs et basēs totidem.

16 **Cūncta** ātriī **tentōria** in circuitū ex byssō **retortā** texuerat.

17 Basēs columnārum fuēre aēneae, uncī autem eārum et ānulī eārum argenteī et **capita** eārum vestīvit argentō et omnēs columnās ātriī cīnxit ānulīs argenteīs.

18 Et in introitū eius opere plūmāriō fēcit vēlum ex hyacinthō, **purpurā**, coccō ac byssō **retortā**; quod habēbat vīgintī cubitōs in longitūdine, altitūdō vērō quīnque cubitōrum erat iuxtā mēnsūram, quam **cūncta** ātriī **tentōria** habēbant.

19 Columnae autem in ingressū fuēre quattuor cum basibus aēneīs, uncīs argenteīs; **capita**que et ānulōs eārum vestīvit argentō.

20 Paxillōs **quoque** habitāculī et ātriī per gȳrum fēcit aēneōs.

21 **Hic** **est** **cēnsus** habitāculī, habitāculī testimōniī, quī recensitus **est** iuxtā praeceptum Moȳsī ministeriō Lēvītārum per **manum** Ithamar fīliī Aarōn **sacerdōtis**.

22 Beseleel fīlius Ūrī fīliī Hur dē tribū Iūdae fēcit **cūncta**, quae praecēperat Dominus Moȳsī,

23 iūnctō sibi sociō Ooliab fīliō Achisamech dē tribū **Dān** fabrō et polymitāriō atque plūmāriō ex hyacinthō, **purpurā**, coccō et byssō.

24 Omne aurum, quod expēnsum **est** in opere sānctuāriī et quod oblātum **est** in dōnāriīs, vīgintī novem talentōrum fuit et septingentōrum trīgintā siclōrum ad mēnsūram siclī sānctuāriī.

25 Argentum autem eōrum, quī in congregātiōne recensītī sunt, centum talentōrum fuit et mīlle septingentōrum et septuāgintā quīnque siclorum ad mēnsūram siclī sānctuāriī.

26 Bēca, id **est** dīmidium siclī iuxtā mēnsūram siclī sānctuāriī, **dēdit** quisquis trānsit ad cēnsum ā vīgintī annīs et suprā, dē sēscentīs **tribus** mīlibus et quīngentīs quīnquāgintā armātōrum.

27 Dē talentīs centum argentī cōnflātae sunt basēs sānctuāriī et vēlī, singulīs talentīs per basēs singulās **supputātis**.

28 Dē mīlle autem septingentīs et septuāgintā quīnque siclīs fēcit uncōs columnārum et vestīvit **capita** eārum et cīnxit eās argentō.

29 **Āeris** **quoque** **oblāta** sunt septuāgintā talenta et duo **milia** et quadringentī siclī,

30 ex quibus fēcit basēs in introitū tabernāculī **conventūs** et altāre aēneum cum **crāticulā** **suā** omniaque vāsa, quae ad ūsum eius pertinent,

31 et basēs ātriī tam in circuitū quam in ingressū eius et omnēs paxillōs habitāculī atque ātriī per gȳrum.

## 39

1 Dē hyacinthō vērō et **purpurā**, coccō ac byssō fēcērunt vestēs textās prō ministeriō sānctuāriī. Et fēcērunt vestēs sacrās Aarōn, sīcut praecēpit Dominus Moȳsī.

2 Fēcērunt igitur ephod dē aurō, hyacinthō et **purpurā** coccōque et byssō **retortā**

3 opere polymitāriō tundentēs bratteās aureās et extenuantēs in fīla, ut possent torquērī cum priōrum **colōrum** subtegmine.

4 Fasciāsque umerālēs fēcērunt **eī**, cum quibus in utrōque **latere** summitātum suārum cōpulābātur,

5 et balteum, quō cōnstringēbātur ephod, eiusdem **operis** et ūnum cum eō ex aurō, et hyacinthō et **purpurā** coccōque et byssō **retortā**, sīcut praecēperat Dominus Moȳsī.

6 Parāvērunt et duōs lapidēs onychinōs, inclūsōs textūrīs aureīs et sculptōs **arte** **gemmāria** nōminibus fīliōrum Isrāēl;

7 posuēruntque eōs in fasciīs umerālibus ephod, lapidēs **memoriālīs** fīliōrum Isrāēl, sīcut praecēperat Dominus Moȳsī.

8 Fēcērunt et pectorāle opere polymitō iuxtā opus ephod ex aurō, hyacinthō, **purpurā** coccōque et byssō **retortā**,

9 quadrangulum duplex mēnsūrae palmī.

10 Et posuērunt in eō gemmārum ōrdinēs quattuor: in prīmō versū erat sardius, topazius, smaragdus;

11 in secundō carbunculus, sapphīrus et iaspis;

12 in tertiō hyacinthus, achātēs et amethystus;

13 in quārtō chrysolithus, onychinus et bēryllus: inclūsī **textūra** **aurea** per ōrdinēs suōs.

14 Ipsīque lapidēs duodecim sculptī erant nōminibus duodecim tribuum Isrāēl, singulī per **nōmina** singulōrum.

15 Fēcērunt in pectorālī catēnulās quasi fūniculōs opus tortile dē aurō pūrissimō

16 et duōs marginēs aureōs totidemque ānulōs aureōs. Porrō duōs ānulōs posuērunt in **utrāque** summitāte **pectorālis**;

17 duōs fūniculōs aureōs īnseruērunt ānulīs, quī in **pectorālīs** angulīs ēminēbant.

18 Duās summitātēs ambōrum fūniculōrum colligāvērunt duōbus marginibus in fasciīs umerālibus ephod in **parte** eius anteriōre.

19 Et fēcērunt duōs ānulōs aureōs et posuērunt super duās summitātēs **pectorālīs** in eius margine interiōre contrā ephod, sīcut praecēpit Dominus Moȳsī.

20 Fēcēruntque duōs ānulōs aureōs, quōs posuērunt in duābus fasciīs umerālibus ephod deorsum in **latere** eius anteriōre secus iūnctūram eius super balteum ephod.

21 Et strīnxērunt pectorāle ānulīs eius ad ānulōs ephod **vittā** **hyacinthinā**, ut **esset** super balteum ephod, nē āmovērētur ab ephod, sīcut praecēpit Dominus Moȳsī.

22 Fēcērunt **quoque** pallium ephod opere textilī **tōtum** hyacinthinum

23 et capitium in **mediō** eius suprā ōramque per gȳrum sīcut in capitiō lōrīcae;

24 deorsum autem ad **pedēs** **mala** **pūnica** ex hyacinthō, **purpurā**, coccō ac byssō **retortā**

25 et tintinnābula dē aurō pūrissimō, quae posuērunt inter **mālogrānātā** in īnferiōre **parte** palliī per gȳrum,

26 ut sit tintinnābulum inter **singula** **mala** **pūnica**, quibus **ōrnātus** incēdēbat pontifex, quandō ministeriō fungēbātur, sīcut praecēperat Dominus Moȳsī.

27 Fēcērunt et tunicās byssinās opere textilī Aarōn et fīliīs eius

28 et tiāram et ōrnātum mitrārum ex byssō, **fēminālia** **quoque** **līneā** ex byssō **retortā**,

29 cingulum vērō dē byssō **retortā**, hyacinthō, **purpurā** ac coccō, **arte** **plūmāriā**, sīcut praecēperat Dominus Moȳsī.

30 Fēcērunt et lāminam **diadēma** sānctitātis dē aurō pūrissimō; scrīpsēruntque in **eā** opere caelātōris: “ Sānctum Dominō ”;

31 et strīnxērunt eam dēsuper cum **tiārā** **vitta** **hyacinthina**, sīcut praecēperat Dominus Moȳsī.

32 Perfectum **est** igitur omne opus habitāculī et tabernāculī **conventūs**; fēcēruntque fīliī Isrāēl **cūncta**, quae praecēperat Dominus Moȳsī: sīc fēcērunt.

33 Et obtulērunt habitāculum et tabernāculum et ūniversam supellectilem, fībulās, tabulās, vectēs, columnās ac basēs,

34 opertōrium dē pellibus arietum **rubrīcātīs** et operīmentum dē pellibus delphīnī, vēlum,

35 arcam testimōniī, vectēs, propitiātōrium,

36 mēnsam cum **vāsīs** **suīs** et prōpositiōnis pānibus,

37 candēlābrum ex aurō pūrō, lucernās in ōrdine eārum et ūtēnsilia eārum cum oleō candēlābrī,

38 altāre aureum et unguentum et thȳmiāma ex arōmatibus et vēlum in introitū tabernāculī,

39 altāre aēneum, crātīculam aēneam, vectēs et vāsa eius omnia, **lābrum** cum bāsī **sua**,

40 **tentōria** ātriī et columnās cum basibus **suīs**, vēlum in introitū ātriī fūniculōsque illīus et paxillōs. Nihil ex **vāsīs** dēfuit, quae in ministerium habitāculī in tabernāculō **conventūs** **iussa** sunt fierī.

41 Vestēs **quoque** textās, quibus sacerdōtēs ūtuntur in sānctuāriō, et vestēs sacrās Aarōn **sacerdōtīs** et vestēs fīliōrum eius

42 obtulērunt fīliī Isrāēl, sīcut praecēperat Dominus Moȳsī.

43 Quae postquam Moȳsēs[\*][moyses] **cūncta** vīdit **complēta**, benedīxit eīs.

## 40

1 **Locūtus**que **est** Dominus ad Moysēn dīcēns:

2 “ **Mēnse** prīmō, **diē** **prīmā** **mēnsīs** ērigēs habitāculum, tabernāculum **conventūs**,

3 et pōnēs in eō arcam testimōniī, abscondēs illam vēlō;

4 et, **illātā** **mēnsā**, pōnēs super eam, quae rīte **praecepta** sunt. Candēlābrum stābit cum lucernīs **suīs**

5 et altāre aureum, in quō adolētur incēnsum, **cōram** **arcā** testimōniī. Vēlum in introitū habitāculī pōnēs,

6 et ante tabernāculum **conventūs** altāre holocaustī,

7 et **lābrum** inter altāre et tabernāculum **conventūs** et implēbis illud **aquā**.

8 Circumdabisque ātrium tentōriīs et pōnēs vēlum in **portā** eius.

9 Et, assūmptō ūnctiōnis oleō, ungēs habitāculum et omnia, quae in eō sunt, et cōnsecrābis illud cum **vāsīs** **suīs**, et erit sānctum.

10 Ungēs **quoque** altāre holocaustī et omnia vāsa eius et cōnsecrābis altāre, et erit sānctum sānctōrum.

11 Et ungēs **lābrum** cum bāsī **sua** et cōnsecrābis illud.

12 Applicābisque Aarōn et fīliōs eius ad forēs tabernāculī **conventūs**; et **lōtos** **aquā**

13 induēs Aarōn sānctīs vestibus, ungēs et cōnsecrābis eum, ut mihi sacerdōtiō fungātur;

14 fīliōs eius applicābis et vestiēs eōs tunicīs

15 et ungēs eōs, sīcut ūnxistī patrem eōrum, ut mihi sacerdōtiō fungantur, et ūnctiō eōrum erit eīs in sacerdōtium sempiternum in generātiōnibus eōrum ”.

16 Fēcitque Moȳsēs[\*][moyses] omnia, quae praecēperat **eī** Dominus: sīc fēcit.

17 Igitur **mēnsē** prīmō annī secundī, **prīmā** **diē** **mēnsīs** collocātum **est** habitāculum.

18 Ērēxitque Moȳsēs[\*][moyses] illud et posuit basēs ac tabulās et vectēs statuitque columnās

19 et expandit tentōrium super habitāculum, impositō dēsuper operīmentō, sīcut Dominus imperāverat Moȳsī.

20 Sūmpsit et posuit testimōnium in **arcā** et, **subditīs** īnfrā vectibus, posuit propitiātōrium dēsuper.

21 Cumque intulisset arcam in habitāculum, appendit ante eam vēlum, sīcut iusserat Dominus Moȳsī.

22 Posuit et mēnsam in tabernāculō **conventus** ad **plāgam** septentriōnālem extrā vēlum,

23 **ōrdinātīs** **cōram** prōpositiōnis pānibus, sīcut praecēperat Dominus Moȳsī.

24 Posuit et candēlābrum in tabernāculō **conventus** ē regiōne mēnsae in **parte** austrālī,

25 **locātīs** per ōrdinem lucernīs, sīcut praecēperat Dominus Moȳsī.

26 Posuit et altāre aureum in tabernāculō **conventūs** **cōram** propitiātōriō

27 et adolēvit super eō incēnsum arōmatum, sīcut iusserat Dominus Moȳsī.

28 Posuit et vēlum in introitū habitāculī

29 et altāre holocaustī in vestibulō habitāculī, tabernāculī **conventus**, offerēns in eō holocaustum et sacrificium, sīcut Dominus imperāverat Moȳsī.

30 **Labrum** **quoque** statuit inter tabernāculum **conventūs** et altāre implēns illud **aquā**;

31 lāvēruntque Moȳsēs[\*][moyses] et Aarōn ac fīliī eius **manūs** suās et **pedēs**,

32 cum ingrederentur tabernāculum **conventūs** et accēderent ad altāre, sīcut praecēperat Dominus Moȳsī.

33 Ērēxit et ātrium per gȳrum habitāculī et **altāris**, ductō in introitū eius vēlō. Sīc complēvit opus.

34 Et operuit nūbēs tabernāculum **conventūs**, et **glōria** Dominī implēvit habitāculum.

35 Nec poterat Moȳsēs[\*][moyses] ingredī tabernāculum **conventūs**, quia habitāvit nūbēs super illud, et **glōria** Dominī replēvit habitāculum.

36 Sī quandō nūbēs dē tabernāculō ascendēbat, proficīscēbantur fīliī Isrāēl in omnibus statiōnibus **suīs**;

37 sī autem nōn ascendēbat nūbēs, nōn proficīscēbantur usque in diem, quō **levābātur**.

38 Nūbēs quippe Dominī incubābat per diem habitāculō, et **ignis** in nocte, ante oculōs ūniversae **domus** Isrāēl per cūnctās mānsiōnēs suās.

[moyses]: <Ambiguous Forms.md#moyses>