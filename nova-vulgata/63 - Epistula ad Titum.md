AD TITUM **EPISTULĀ** SĀNCTĪ PAULĪ APOSTOLĪ

1 2 3

1 

1 Paulus servus Deī, apostolus autem **Iēsu** Chrīstī secundum fidem **ēlēctōrum** Deī et agnitiōnem vēritātis, quae secundum pietātem **est**

2 in spem vītae aeternae, quam prōmīsit, quī nōn mentītur, Deus ante tempora saeculāria;

3 manifestāvit autem temporibus **suīs** verbum suum in praedicātiōne, quae **crēdita** **est** mihi secundum praeceptum salvātōris nostrī Deī,

4 Titō germānō fīliō secundum commūnem fidem: **grātia** et pāx ā Deō Patre et Chrīstō **Iēsu** salvātōre nostrō.

5 Huius reī **grātia** **reliquī** tē Crētae, ut **ea**, quae dēsunt, corrigās et cōnstituās per cīvitātēs presbyterōs, sīcut ego tibi disposuī,

6 sī **quis** **sine** crīmine **est**, ūnīus uxōris vir, fīliōs habēns fidēlēs, nōn in accūsātiōne luxuriae aut nōn subiectōs.

7 Oportet enim epīscopum **sine** crīmine **esse** sīcut Deī dispēnsātōrem, nōn superbum, nōn īrācundum, nōn vīnolentum, nōn percussōrem, nōn **turpis** lucrī cupidum,

8 sed hospitālem, benignum, sōbrium, iūstum, sānctum, continentem,

9 amplectentem eum, quī secundum doctrīnam **est**, fidēlem sermōnem, ut potēns sit et exhortārī in **doctrīnā** **sānā** et eōs, quī contrādīcunt, **arguere**.

10 Sunt enim multī et nōn subiectī, vāniloquī et sēductōrēs, **maximē** quī dē circumcīsiōne sunt,

11 quibus oportet silentium **impōnere**, quia ūniversās domōs subvertunt docentēs, quae nōn oportet, **turpis** lucrī **grātia**.

12 Dīxit quīdam ex illīs, proprius ipsōrum **prophēta**: “ Crētēnsēs semper mendācēs, **malae** bēstiae, ventrēs pigrī ”.

13 Testimōnium **hoc** vērum **est**. Quam ob causam increpā illōs **dūre**, ut sānī sint in **fide**,

14 nōn intendentēs Iūdaicīs **fābulīs** et **mandātīs** hominum āversantium vēritātem.

15 Omnia **munda** mundīs; **coinquinātis** autem et īnfidēlibus nihil mundum, sed inquinātae sunt eōrum et mēns et **cōnscientia**.

16 Cōnfitentur sē nōsse Deum, factīs autem negant, cum sunt abōminātī et inoboedientēs et ad omne opus bonum reprobī. 

 

2

1 Tū autem **loquere**, quae decent sānam doctrīnam.

2 Senēs, ut sōbriī sint, pudīcī, prūdentēs, sānī **fide**, dīlēctiōne, **patientiā**.

3 **Ānus** similiter in habitū sānctae, nōn crīminātrīcēs, nōn vīnō multō dēditae, **bene** docentēs,

4 ut prūdentiam doceant adulēscentulās, ut virōs suōs ament, fīliōs dīligant,

5 prūdentēs sint, castae, **domūs** cūram habentēs, benignae, subditae **suīs** **virīs**, ut nōn blasphēmētur verbum Deī.

6 Iuvenēs similiter hortāre, ut sōbriī sint.

7 In omnibus tēipsum praebēns exemplum bonōrum operum, in **doctrīnā** integritātem, gravitātem,

8 in verbō sānō irreprehēnsibilem, ut **is**, quī ex adversō **est**, vereātur, nihil habēns **mālum** **dīcere** dē nōbīs.

9 Servōs dominīs **suīs** subditōs **esse** in omnibus, placentēs **esse**, nōn contrādīcentēs,

10 nōn fraudantēs, sed omnem fidem bonam ostendentēs, ut doctrīnam **salūtāris** nostrī Deī ōrnent in omnibus.

11 Appāruit enim **grātia** Deī **salūtāris** omnibus hominibus

12 ērudiēns nōs, ut abnegantēs impietātem et saeculāria dēsīderia **sōbriē** et **iūstē** et **piē** vīvāmus in **hōc** saeculō,

13 exspectantēs beātam spem et adventum glōriae magnī Deī et salvātōris nostrī **Iēsu** Chrīstī;

14 quī **dēdit** sēmetipsum prō nōbīs, ut nōs redimeret ab omnī inīquitāte et mundāret sibi **populum** pecūliārem, sectātōrem bonōrum operum.

15 Haec **loquere** et exhortāre et argue cum omnī imperiō. Nēmō tē contemnat!

3

1 Admonē illōs prīncipibus, pote statibus subditōs **esse**, dictō oboedīre, ad omne opus bonum parātōs **esse**,

2 nēminem blasphēmāre, nōn lītigiōsōs **esse**, modestōs, omnem ostendentēs mānsuētūdinem ad omnēs hominēs.

3 Erāmus enim et nōs aliquandō īnsipientēs, inoboedientēs, errantēs, servientēs concupiscentiīs et voluptātibus variīs, in **malitiā** et **invidiā** agentēs, odibilēs, odientēs invicem.

4 Cum autem benignitās et hūmānitās appāruit salvātōris nostrī Deī,

5 nōn ex operibus iūstitiae, quae fēcimus nōs, sed secundum suam misericordiam salvōs nōs fēcit per lavācrum regenerātiōnis et renovātiōnis **Spīritus** Sānctī,

6 quem effūdit super nōs **abundē** per **Iēsum** Chrīstum salvātōrem nostrum,

7 ut **iūstificātī** **grātia** ipsīus hērēdēs sīmus secundum spem vītae aeternae.

8 **Fidēlis** sermō, et volō tē dē hīs cōnfirmāre, ut cūrent bonīs operibus **praeesse**, quī crēdidērunt Deō. Haec sunt **bona** et ūtilia hominibus;

9 stultās autem quaestiōnēs et geneālogiās et contentiōnēs et pugnās circā lēgem dēvītā, sunt enim inūtilēs et vānae.

10 Haereticum hominem post ūnam et secundam correptiōnem dēvītā,

11 sciēns quia subversus **est**, quī eiusmodī **est**, et dēlinquit, propriō iūdiciō condemnātus.

12 Cum **miserō** ad tē Artemam aut Tychicum, **festīna** ad mē venīre Nīcopolim; ibi enim statuī hiemāre.

13 Zenam **lēgis** perītum et Apollō **sollicitē** īnstrue, ut nihil illīs dēsit.

14 Discant autem et nostrī bonīs operibus **praeesse** ad **ūsūs** necessāriōs, ut nōn sint īnfrūctuōsī.

15 Salūtant tē, quī mēcum sunt, omnēs. Salūtā, quī nōs amant in **fide**.

**Grātia** cum omnibus vōbīs.


