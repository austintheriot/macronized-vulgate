# **LIBER** SECUNDUS PARALIPOMENON

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16) [17](#17) [18](#18) [19](#19) [20](#20) [21](#21) [22](#22) [23](#23) [24](#24) [25](#25) [26](#26) [27](#27)
[28](#28) [29](#29) [30](#30) [31](#31) [32](#32) [33](#33) [34](#34) [35](#35) [36](#36)

## 1

1 Cōnfortātus **est** ergō Salomōn fīlius Dāvīd in rēgnō suō, et Dominus Deus eius erat cum eō et magnificāvit eum in excelsum.

2 Praecēpitque Salomōn ūniversō Israēlī, tribūnīs et centuriōnibus et iūdicibus et ducibus **omnīs** Isrāēl et prīncipibus familiārum

3 et abiit cum **ūniversā** multitūdine in excelsum Gabaōn, ubi erat tabernāculum **conventūs** Deī, quod fēcit Moȳsēs[\*][moyses] famulus Deī in sōlitūdine.

4 Arcam autem Deī addūxerat Dāvīd dē Cariathiarim in locum, quem praeparāverat **eī** et ubi fīxerat illī tabernāculum, **hoc** **est** in Ierusālem;

5 altāre **quoque** aēneum, quod fabricātus fuerat Beseleel fīlius Ūrī fīliī Hur, ibi erat **cōram** tabernāculō Dominī; ibique requīsīvit eum Salomōn et **omnis** **ecclēsia**.

6 Ascenditque ibi Salomōn ad altāre aēneum **cōram** tabernāculō **conventūs** Dominī et obtulit in eō mīlle hostiās.

7 Ecce autem in **ipsā** nocte appāruit **eī** Deus dīcēns: ”Postulā, quod vīs, ut dem tibi”.

8 Dīxitque Salomōn Deō: ”Tū fēcistī cum Dāvīd patre meō misericordiam magnam et cōnstituistī mē rēgem prō eō.

9 Nunc ergō, Domine Deus, impleātur sermō tuus, quem pollicitus **es** Dāvīd patrī meō; tū enim mē fēcistī rēgem super **populum** tuum multum, quī tam **innumerābilis** **est** quam pulvis terrae.

10 Dā mihi sapientiam et intellegentiam, ut ingrediar et ēgrediar **cōram** **populō** tuō; **quis** enim potest hunc **populum** tuum **dignē**, quī tam **grandis** **est**, iūdicāre?”.

11 Dīxit autem Deus ad Salomōnem: ”Quia **hoc** **magis** placuit cordī tuō et nōn postulāstī dīvitiās et substantiam et glōriam neque animās eōrum, quī tē ōderant, sed nec diēs vītae plūrimōs, petīstī autem sapientiam et scientiam, ut iūdicāre possīs **populum** meum, super quem cōnstituī tē rēgem,

12 **sapientiā** et **scientiā** **data** sunt tibi; dīvitiās autem et substantiam et glōriam dabō tibi, **ita** ut nūllus in rēgibus nec ante tē nec post tē fuerit **similis** tuī”.

13 **Venit** ergō Salomōn ab excelsō Gabaōn in Ierusālem **cōram** tabernāculō **conventus** et rēgnāvit super Isrāēl.

14 Congregāvitque sibi **currūs** et equitēs, et factī sunt **eī** mīlle quadringentī **currūs** et duodecim **mīlia** **equitum**, et fēcit eōs **esse** in urbibus quadrīgārum et cum **rēge** in Ierusālem.

15 Praebuitque rēx argentum et aurum in Ierusālem quasi lapidēs et cedrōs quasi sycomorōs, quae nāscuntur in Sephēla multitūdine **magnā**.

16 Addūcēbantur autem **eī** equī dē Aegyptō et dē **Cōā**; negōtiātōrēs **rēgis** dē **Cōā** emēbant pretiō

17 et faciēbant **ascendere** et exīre dē Aegyptō quadrigam sēscentīs argenteīs et equum centum quīnquāgintā; similiter ūniversīs rēgibus Hetthaēōrum et **Syriae** per **manūs** suās ēdūcēbant.

18 Dēcrēvit autem Salomōn aedificāre domum nōminī Dominī et palātium sibi.

## 2

1 Et numerāvit septuāgintā **mīlia** **virōrum** portantium **umerīs** et octōgintā **mīlia**, quī caederent lapidēs in montibus, praepositōsque eōrum tria **mīlia** sēscentōs.

2 Mīsit **quoque** ad Hīram rēgem Tyrī dīcēns: ”Sīcut ēgistī cum Dāvīd patre meō et mīsistī **eī** ligna **cedrina**, ut aedificāret sibi domum ad habitandum in **eā**,

3 sīc fac mēcum, ut aedificem domum nōminī Dominī Deī meī, ut cōnsecrem eam ad adolendum **cōram** illō **fūmiganda** arōmata et ad prōpositiōnem pānum sempiternam et ad holocautōmata **manē** et vespere, sabbatīs **quoque** et neomēniīs et sollemnitātibus Dominī Deī nostrī in sempiternum, quae **mandāta** sunt Israēlī.

4 **Domūs** enim, quam aedificāre cupiō, **magna** **est**; magnus **est** enim Deus noster super omnēs deōs.

5 **Quis** ergō poterit praevalēre, ut aedificet **eī** dignam domum? Sī caelum et caelī caelōrum capere eum nequeunt, quantus ego sum, ut possim aedificāre **eī** domum? Sed ad **hōc** tantum, ut adoleātur incēnsum **cōram** illō.

6 Mitte ergō mihi **virum** ērudītum, quī nōverit operārī in aurō et argentō, **āere** et ferrō, **purpurā**, coccinō et hyacinthō, et quī sciat **sculpere** caelātūrās cum hīs artificibus, quōs mēcum habeō in **Iūdaeā** et Ierusālem, quōs praeparāvit Dāvīd pater meus.

7 Sed et ligna **cedrina** mitte mihi et **arceuthina** et **pīnea** dē **Libanō**; sciō enim quod servī tuī nōverint **caedere** ligna dē **Libanō**, et erunt servī meī cum servīs tuīs,

8 ut **pārentur** mihi ligna **plūrima**; **domus** enim, quam cupiō aedificāre, **magna** erit nimis et **inclita**.

9 Praetereā operāriīs, quī caesūrī sunt ligna, servīs tuīs dabō in **cibāria** trīticī chorōs vīgintī **mīlia** et **hordeī** chorōs totidem et vīnī vīgintī **mīlia** batōs, oleī **quoque** batōs vīgintī **mīlia**”.

10 Dīxit autem Hīram rēx Tyrī per litterās, quās **mīserat** Salomōnī: ”Quia dīlēxit Dominus **populum** suum, idcircō tē rēgnāre fēcit super eum”.

11 Et addidit dīcēns: ”Benedictus Dominus, Deus Isrāēl, quī fēcit caelum et terram, quī **dedit** Dāvīd **rēgī** fīlium sapientem et ērudītum et sēnsātum atque prūdentem, ut aedificāret domum Dominō et palātium sibi.

12 Mīsī ergō tibi **virum** prūdentem et scientissimum Hīram magistrum meum,

13 fīlium mulieris dē fīliābus **Dān**, cuius pater fuit Tyrius, quī nōvit operārī in aurō et argentō, **aere** et ferrō et lapidibus et lignīs, in **purpurā** **quoque** et hyacinthō et byssō et coccinō, et quī scit caelāre omnem sculptūram et adinvenīre prūdenter, quodcumque in opere necessārium **est**, cum artificibus tuīs et cum artificibus dominī meī Dāvīd patris tuī.

14 Trīticum ergō et hordeum et oleum et vīnum, quae pollicitus **es**, domine mī, mitte servīs tuīs.

15 Nōs autem caedēmus ligna dē **Libanō**, quot **necessāria** **habuerīs**, et applicābimus **eā** ratibus per mare in Ioppē; tuum autem erit trānsferre **eā** in Ierusālem”.

16 Numerāvit igitur Salomōn omnēs virōs peregrīnōs, quī erant in **terrā** Isrāēl post dīnumerātiōnem, quam dīnumerāvit Dāvīd pater eius; et inventī sunt centum quīnquāgintā **mīlia** et tria **mīlia** sēscentī.

17 Fēcitque ex eīs septuāgintā **mīlia**, quī **umerīs** **onera** portārent, et octōgintā **mīlia**, quī lapidēs in montibus caederent; tria autem **mīlia** et sēscentōs praepositōs operum **populī**.

## 3

1 Et coepit Salomōn aedificāre domum Dominī in Ierusālem in monte Mōria, quī dēmōnstrātus fuerat ā Dāvīd patre eius, in locō, quem parāverat Dāvīd in **āreā** **Ōrnān** Iebusaēī.

2 Coepit autem aedificāre **mēnsē** secundō annō quārtō rēgnī **suī**.

3 Et hae sunt mēnsūrae, quās statuit Salomōn, ut aedificāret domum Deī: longitūdinis cubitī in **mēnsūrā** **prīmā** sexāgintā, lātitūdinis cubitī vīgintī.

4 Porticum vērō ante frontem, quae tendēbātur in longum, iuxtā mēnsūram lātitūdinis **domūs**, cubitōrum vīgintī; porrō altitūdō centum vīgintī cubitōrum erat. Et deaurāvit eam intrīnsecus aurō mundissimō.

5 Domum **quoque** maiōrem **tēxit** tabulīs ligneīs abiēgnīs et lāminās aurī obryzī affīxit per **tōtum**; scalpsitque in eīs palmās et quasi catēnulās sē invicem complectentēs.

6 Strāvit **quoque** pavīmentum templī pretiōsissimō marmore **decore** multō.

7 Porrō aurum erat dē Parvaim, dē cuius lāminīs **tēxit** domum, et trabēs eius et postēs et parietēs et ōstia; et caelāvit cherubim in parietibus.

8 Fēcit **quoque** domum sānctī sānctōrum: longitūdinem iuxtā lātitūdinem **domūs** cubitōrum vīgintī et lātitūdinem similiter vīgintī cubitōrum; et lāminīs aurī optimī **tēxit** eam quasi talentīs sēscentīs.

9 Sed et prō **clāvīs** **ūsus** **est** aurō ponderis quīnquāgintā siclōrum. Cēnācula **quoque** **tēxit** aurō.

10 Fēcit etiam in domō sānctī sānctōrum cherubim duōs opere statuāriō et **tēxit** eōs aurō.

11 Ālae cherubim vīgintī **cubitīs** extendēbantur, **ita** ut **ūnā** **ālā** habēret cubitōs quīnque et tangeret parietem **domūs**, et **altera** quīnque cubitōs habēns **ālam** tangeret alterīus cherub.

12 Similiter cherub alterīus **ālā** quīnque habēbat cubitōs et tangēbat parietem, et **ālā** eius **altera** quīnque cubitōrum **ālam** cherub alterīus contingēbat.

13 Igitur ālae utriusque cherubim expānsae erant et extendēbantur per cubitōs vīgintī; ipsī autem stābant ērēctīs pedibus, et faciēs eōrum erant versae ad exteriōrem domum.

14 Fēcit **quoque** vēlum ex hyacinthō, **purpurā**, coccō et byssō et intexuit **eī** cherubim.

15 Ante forēs etiam templī duās columnās, quae trīgintā et quīnque cubitōs habēbant altitūdinis; porrō **capita** eārum quīnque cubitōrum.

16 Necnōn et quasi catēnulās in **torque**, et superposuit eās capitibus columnārum; **mālogrānāta** etiam centum, quae catēnulīs interposuit.

17 Ipsās **quoque** columnās posuit ante faciem templī, ūnam ā dextrīs et alteram ā sinistrīs; eam, quae ā dextrīs erat, vocāvit Iachin et, quae ad laevam, Booz.

## 4

1 Fēcit **quoque** altāre aēneum vīgintī cubitōrum longitūdinis et vīgintī cubitōrum lātitūdinis et decem cubitōrum

2 altitūdinis. Mare etiam fūsile decem **cubitīs** ā labiō usque ad **labium** rotundum per circuitum; quīnque cubitōs habēbat altitūdinis, et fūniculus trīgintā cubitōrum ambiēbat gȳrum eius.

3 Similitūdō **quoque** boum erat subter illud, in circuitū circumdabant illud — decem **cubitīs** — duōbus versibus alvum **maris** circuībant bovēs fūsilēs in **ūnā** fūsiōne cum marī.

4 Et ipsum mare super duodecim bovēs impositum erat, quōrum trēs respiciēbant aquilōnem et aliī trēs **occidentem**, porrō trēs aliī merīdiem et trēs, quī **reliquī** erant, orientem habentēs mare superpositum; posteriōra autem boum erant intrīnsecus sub marī.

5 Porrō vastitās eius habēbat mēnsūram palmī, et **labium** illīus erat quasi **labium** calicis vel repandī līliī; capiēbatque tria **mīlia** batōs.

6 Fēcit **quoque** luterēs decem et posuit quīnque ā dextrīs et quīnque ā sinistrīs, ut lavārent in eīs omnia, quae in holocaustum oblātūrī erant; porrō in marī sacerdōtēs lavābantur.

7 Fēcit autem et candēlābra **aurea** decem secundum speciem, **quā** **iussa** erant fierī, et posuit **ea** in templō quīnque ā dextrīs et quīnque ā sinistrīs.

8 Necnōn et mēnsās decem, et posuit eās in templō quīnque ā dextrīs et quīnque ā sinistrīs; phialās **quoque** aureās centum.

9 Fēcit etiam ātrium sacerdōtum et ātrium grande et ōstia in ātriō, quae **tēxit** **aere**.

10 Porrō mare posuit in **latere** dextrō contrā orientem ad merīdiem.

11 Fēcit autem Hīram lebētēs et vatilla et phialās et complēvit omne opus **rēgis** Salomōnis in domō Deī;

12 **hoc** **est** columnās duās et globōs et capitella super caput columnārum duārum et **serta** duo, quae tegerent globōs capitellōrum;

13 **mālogrānāta** **quoque** **quadringenta** et **serta** duo, **ita** ut bīnī ōrdinēs mālogrānātōrum singulīs sertīs iungerentur, quae prōtegerent globōs capitellōrum columnārum.

14 Basēs etiam fēcit et luterēs, quōs superposuit basibus,

15 mare ūnum, bovēs **quoque** duodecim sub marī;

16 et lebētēs et vatilla et fuscinulās: omnia vāsa fēcit **rēgī** Salomōnī Hīram magister eius prō domō Dominī ex **āere** mundissimō.

17 In regiōne **Iordānis** fūdit **ea** rēx in **argillōsā** **terrā** inter Succoth et Saredatha.

18 Fēcitque Salomōn multitūdinem vāsōrum innumerābilem, **ita** ut ignōrārētur pondus **āeris**.

19 Fēcitque Salomōn omnia vāsa **domūs** Deī et altāre aureum et mēnsās et super eās pānēs prōpositiōnis;

20 candēlābra **quoque** cum lucernīs **suīs**, ut lūcērent ante Dabir iuxtā rītum, ex aurō pūrissimō,

21 et flōrem et lucernās et forcipēs aureōs: omnia dē aurō perfectissimō **facta** sunt;

22 cultrōs **quoque** et phialās et sartāginēs et tūribula ex aurō pūrissimō. Et ōstia templī interiōra in **sāncta** sānctōrum et ōstia templī forīnsecus **aurea**.

## 5

1 Sīcque complētum **est** omne opus, quod fēcit Salomōn in domō Dominī. Intulit igitur Salomōn omnia, quae vōverat Dāvīd pater suus, argentum et aurum, et **ūniversa** vāsa posuit in thēsaurīs **domus** Deī.

2 Post quae congregāvit maiōrēs nātū Isrāēl et cūnctōs prīncipēs tribuum et **capita** familiārum dē fīliīs Isrāēl in Ierusālem, ut addūcerent arcam **foederis** Dominī dē cīvitāte Dāvīd, quae **est** **Sīōn**.

3 Vēnērunt igitur ad rēgem omnēs **virī** Isrāēl in **diē** sollemnī **mēnsis** septimī.

4 Cumque vēnissent cūnctī seniōrum Isrāēl, portāvērunt Lēvītae arcam

5 et intulērunt eam et tabernāculum **conventūs** et omnem parātūram tabernāculī. Porrō omnia vāsa sānctuāriī, quae erant in tabernāculō, portāvērunt sacerdōtēs lēvīticī **generis**.

6 Rēx autem Salomōn et ūniversus **coetus** Isrāēl, omnēs, quī fuērunt congregātī ad eum ante arcam, immolābant ovēs et bovēs absque ūllō numerō: **tanta** enim erat multitūdō victimārum.

7 Et intulērunt sacerdōtēs arcam **foederis** Dominī in locum suum ad Dabir templī, in **sānctā** sānctōrum subter **ālās** cherubim,

8 **ita** ut cherubim expanderent **ālās** suās super locum, in quō **posita** erat **arca**, et ipsam arcam tegerent cum vectibus **suīs** ab altō.

9 Vectium autem, quibus portābātur **arca**, quia paululum longiōrēs erant, **capita** pārēbant ante Dabir; sī vērō **quis** erat extrīnsecus eōs **vidēre** nōn poterat. Fuit itaque **arca** ibi usque in praesentem diem.

10 Nihilque erat aliud in **arcā**, **nisi** duae tabulae, quās posuerat Moȳsēs[\*][moyses] in Horeb, quandō fēcit Dominus foedus cum fīliīs Isrāēl ēgredientibus ex Aegyptō.

11 Ēgressīs autem sacerdōtibus dē sānctuāriō — omnēs enim sacerdōtēs, quī ibi potuerant invenīrī, sānctificātī sunt, nōn observantēs vicēs et ministeriōrum ōrdinem,

12 et Lēvītae cantōrēs, omnēs, quī sub Asaph erant et quī sub Hemān et quī sub Idithun, fīliī et frātrēs eōrum, vestītī byssinīs, cymbalīs et psaltēriīs et citharīs stābant ad orientālem **plāgam** **altāris**, et cum eīs sacerdōtēs centum vīgintī **canentēs** tubīs —

13 igitur cūnctīs pariter et tubīs et vōce et cymbalīs et organīs et dīversī **generis** mūsicōrum concinentibus et **vōcem** in **sublīme** tollentibus, cum **ūnā** vōce Dominum laudāre coepissent et **dīcere**: ”Cōnfitēminī Dominō quoniam bonus, quoniam in aeternum **misericordiā** eius”, **implēta** **est** **domus** Deī nūbe,

14 nec potuērunt sacerdōtēs stāre et ministrāre propter nūbem; complēverat enim **glōria** Dominī domum Deī.

## 6

1 Tunc Salomōn ait: ”Dominus pollicitus **est**, ut habitāret in cālīgine;

2 ego autem aedificāvī domum in habitāculum tuum, ut habitārēs ibi in perpetuum”.

3 Et convertit rēx faciem suam et benedīxit ūniversae multitūdinī Isrāēl — nam **omnis** **turba** stābat **intenta** — et ait:

4 ”Benedictus Dominus, Deus Isrāēl, quī, quod **locūtus** **est** ōre suō Dāvīd patrī meō, opere complēvit dīcēns:

5 “Ā **diē** **quā** ēdūxī **populum** meum dē **terrā** Aegyptī nōn **ēlēgī** cīvitātem dē cūnctīs tribubus Isrāēl, ut aedificārētur in **eā** **domus** nōminī meō, neque **ēlēgī** quemquam alium **virum**, ut **esset** dux in **populō** meō Isrāēl,

6 sed **ēlēgī** Ierusālem, ut sit **nōmen** meum in **eā**, et **elegī** Dāvīd, ut cōnstituerem eum super **populum** meum Isrāēl”.

7 Cumque fuisset voluntātis Dāvīd patris meī, ut aedificāret domum nōminī Dominī, Deī Isrāēl,

8 dīxit Dominus ad eum: “Quia haec fuit voluntās **tua**, ut aedificārēs domum nōminī meō, **bene** quidem fēcistī huiuscemodī habēre voluntātem,

9 sed nōn tū aedificābis domum, vērum fīlius tuus, quī ēgrediētur dē lumbīs tuīs, ipse aedificābit domum nōminī meō”.

10 Complēvit ergō Dominus sermōnem suum, quem **locūtus** fuerat, et ego surrēxī prō Dāvīd patre meō et **sēdī** super thronum Isrāēl, sīcut **locūtus** **est** Dominus, et aedificāvī domum nōminī Dominī, Deī Isrāēl;

11 et posuī in **eā** arcam, in **quā** **est** **pactum** Dominī, quod pepigit cum fīliīs Isrāēl”.

12 Stetit ergō **cōram** altārī Dominī ex adversō ūniversae multitūdinis Isrāēl et extendit **manūs** suās.

13 Siquidem fēcerat Salomōn basim aēneam et posuerat eam in **mediō** ātriī habentem quīnque cubitōs longitūdinis et quīnque cubitōs lātitūdinis et trēs cubitōs altitūdinis, stetitque super eam; et deinceps, flexīs genibus contrā ūniversam multitūdinem Isrāēl et palmīs in caelum **levātis**,

14 ait: ”Domine, Deus Isrāēl, nōn **est** **similis** tuī Deus in caelō et in **terrā**, quī **cūstōdis** **pactum** et misericordiam cum servīs tuīs, quī ambulant **cōram** tē in **tōtō** **corde** suō,

15 quī praestitistī servō tuō Dāvīd patrī meō quaecumque **locūtus** fuerās **eī**, et, quae ōre prōmīserās, opere complēstī, sīcut et praesēns tempus probat.

16 Nunc ergō, Domine, Deus Isrāēl, implē servō tuō patrī meō Dāvīd, quaecumque **locūtus** **es** dīcēns: “Nōn dēficiet ex tē vir **cōram** mē, quī sedeat super thronum Isrāēl, **ita** tamen sī cūstōdierint fīliī tuī viās suās et ambulāverint in **lēge** **meā**, sīcut et tū ambulāstī **cōram** mē”.

17 Et nunc, Domine, Deus Isrāēl, firmētur sermō tuus, quem **locūtus** **es** servō tuō Dāvīd!

18 Ergōne crēdibile **est**, ut habitet Deus cum hominibus super terram? Sī caelum et caelī caelōrum nōn tē capiunt, quantō **magis** **domus** **ista**, quam aedificāvī!

19 Sed respice ōrātiōnem servī tuī et obsecrātiōnem eius, Domine Deus meus, et audī clāmōrem et precēs, quās fundit famulus tuus **cōram** tē,

20 ut aperiās oculōs tuōs super domum istam diēbus ac noctibus, super locum in quō pollicitus **es**, ut pōnās **nōmen** tuum et exaudīrēs ōrātiōnem, quam servus tuus ōrat in eō.

21 Et exaudī precēs famulī tuī et **populī** tuī Isrāēl, quī ōrāverint ad locum istum; exaudī dē habitāculō tuō, dē caelīs, exaudī et propitiāre!

22 Sī peccāverit quispiam in proximum suum, et ille exēgerit ab eō iūrāmentum, ut sē maledictō cōnstringat **cōram** altārī in domō **ista**,

23 tū audiēs dē caelō et faciēs iūdicium servōrum tuōrum, **ita** ut reddās inīquō viam suam in caput proprium et ulcīscāris iūstum retribuēns **eī** secundum iūstitiam suam.

24 Sī superātus fuerit **populus** tuus Isrāēl ab inimīcīs, quia peccātūrī sunt tibi, et conversī ēgerint paenitentiam et cōnfitentēs nōminī tuō ōrāverint et fuerint dēprecātī in domō **ista**,

25 tū exaudiēs dē caelō, et propitiāre peccātō **populī** tuī Isrāēl et redūc eōs in terram, quam dedistī eīs et patribus eōrum.

26 Sī clausō caelō **pluviā** nōn flūxerit propter **peccāta** **populī**, et dēprecātī tē fuerint in locō istō et cōnfessī nōminī tuō et conversī ā **peccātīs** **suīs**, cum eōs **afflīxerīs**,

27 exaudī dē caelō, Domine, et dīmitte **peccāta** servōrum tuōrum et **populī** tuī Isrāēl, docē eōs viam bonam, per quam ingrediantur, et dā pluviam terrae, quam dedistī **populō** tuō ad **possidendum**.

28 Famēs sī **orta** fuerit in **terrā** et **pestilentiā**, ūrēdō et aurūgō et **locusta** et brūchus et hostēs, **vastātīs** regiōnibus, portās eius obsēderint, **omnis**que **plāga** et īnfirmitās presserit,

29 sī **quis** dē **populō** tuō Isrāēl fuerit dēprecātus cognōscēns **plāgam** et īnfirmitātem suam et expanderit **manūs** suās ad domum hanc,

30 tū exaudī dē caelō, dē locō habitātiōnis tuae, et propitiāre et redde ūnīcuique secundum viās suās, quia nōstī cor eius; tū enim **sōlus** nōstī **corda** fīliōrum hominum,

31 ut timeant tē et ambulent in viīs tuīs cūnctīs diēbus, quibus vīvunt super faciem terrae, quam dedistī patribus nostrīs.

32 Externum **quoque**, quī nōn **est** dē **populō** tuō Isrāēl, sī vēnerit dē **terrā** **longinquā** propter **nōmen** tuum magnum et propter **manum** tuam rōbustam et brāchium tuum extentum, et ōrāverit in locō istō,

33 tū exaudiēs dē caelō firmissimō habitāculō tuō et faciēs **cūncta**, prō quibus invocāverit tē ille peregrīnus, ut sciant omnēs **populī** terrae **nōmen** tuum et timeant tē sīcut **populus** tuus Isrāēl et cognōscant quia **nōmen** tuum invocātum **est** super domum hanc, quam aedificāvī.

34 Sī **ēgressus** fuerit **populus** tuus ad bellum contrā adversāriōs suōs per viam, in **quā** **miserīs** eōs, et ōrāverint tē contrā viam, in **quā** cīvitās haec **est**, quam ēlēgistī, et **domus**, quam aedificāvī nōminī tuō,

35 tū exaudiēs dē caelō precēs eōrum et obsecrātiōnem, et faciēs iūdicium eōrum.

36 Sī autem peccāverint tibi — neque enim **est** homō, quī nōn peccet — et īrātus **fuerīs** eīs et **trādiderīs** hostibus, et captīvōs dūxerint eōs in terram longinquam vel propinquam,

37 et conversī in **corde** suō in **terrā**, ad quam captīvī ductī fuerant, ēgerint paenitentiam et dēprecātī tē fuerint in **terrā** captīvitātis suae dīcentēs: “Peccāvimus, **inīquē** fēcimus, **iniūstē** ēgimus”;

38 et reversī fuerint ad tē in **tōtō** **corde** suō et in **tōtā** **animā** **suā** in **terrā** captīvitātis suae, ad quam ductī sunt, et ōrāverint tē contrā viam terrae suae, quam dedistī patribus eōrum, et **urbis**, quam ēlēgistī, et **domus**, quam aedificāvī nōminī tuō,

39 ut exaudiās dē caelō, dē locō habitātiōnis tuae, precēs eōrum et supplicātiōnēs eōrum et faciās iūdicium et dīmittās **populō** tuō, quī peccāvit tibi;

40 tū **es** enim Deus meus. Aperiantur, quaesō, oculī tuī, et aurēs tuae intentae sint ad ōrātiōnem, quae fit in locō istō.

41 Nunc igitur cōnsurge, Domine Deus, in requiem tuam, tū et **arca** fortitūdinis tuae; sacerdōtēs tuī, Domine Deus, induantur salūtem, et sānctī tuī laetentur in bonīs.

42 Domine Deus, nē **āverteris** faciem chrīstī tuī; mementō misericordiārum Dāvīd servī tuī”.

## 7

1 Cumque complēsset Salomōn fundēns precēs, **ignis** dēscendit dē caelō et dēvorāvit holocaustum et victimās, et maiestās Dominī implēvit domum.

2 Nec poterant sacerdōtēs ingredī templum Dominī, eō quod implēsset maiestās Dominī templum Dominī.

3 Sed et omnēs fīliī Isrāēl vidēbant dēscendentem ignem et glōriam Dominī super domum et corruentēs prōnī in terram super pavīmentum strātum lapide adōrāvērunt et laudāvērunt Dominum: ”Quoniam bonus, quoniam in saeculum **misericordiā** eius”.

4 Rēx autem et **omnis** **populus** immolābant victimās **cōram** Dominō.

5 Mactāvit igitur rēx Salomōn hostiās boum vīgintī duo **mīlia**, ovium centum vīgintī **mīlia**, et dēdicāvit domum Deī rēx et ūniversus **populus**.

6 Sacerdōtēs autem stābant in officiīs **suīs** et Lēvītae in organīs carminum Dominī, quae fēcit Dāvīd rēx ad laudandum Dominum: ”Quoniam in aeternum **misericordiā** eius”, hymnōs Dāvīd **canentēs** per **manūs** suās. Porrō sacerdōtēs **canēbant** tubīs ante eōs, cūnctusque Isrāēl stābat.

7 Sānctificāvit **quoque** Salomōn **medium** ātriī ante templum Dominī; obtulerat enim ibi holocausta et adipēs pācificōrum, quia altāre aēneum, quod fēcerat, nōn poterat sustinēre holocausta et oblātiōnēs et adipēs.

8 Fēcit ergō Salomōn sollemnitātem in tempore illō septem diēbus, et **omnīs** Isrāēl cum eō, **ecclēsia** **magna** valdē ab introitū Emath usque ad torrentem Aegyptī.

9 Fēcēruntque **diē** octāvō collēctam magnam, eō quod dēdicāssent altāre septem diēbus et sollemnitātem celebrāssent diēbus septem.

10 Igitur in **diē** vīcēsimō tertiō **mēnsis** septimī dīmīsit **populum** ad tabernācula **sua**, laetantem atque gaudentem super bonō, quod fēcerat Dominus Davidī et Salomōnī et Israēlī **populō** suō.

11 Complēvitque Salomōn domum Dominī et domum **rēgis**; et in omnibus, quae disposuerat in **corde** suō, ut faceret in domō Dominī et in domō **suā**, prōsperātus **est**.

12 Appāruit autem **eī** Dominus nocte et ait: ”Audīvī ōrātiōnem tuam et **ēlēgī** locum istum mihi in domum sacrificiī.

13 Sī clauserō caelum, et **pluvia** nōn flūxerit, et mandāverō et praecēperō locustae, ut dēvoret terram, et **miserō** pestilentiam in **populum** meum,

14 humiliātus autem **populus** meus, super quōs invocātum **est** **nōmen** meum, dēprecātus mē fuerit et exquīsierit faciem meam et ēgerit paenitentiam ā viīs **suīs** pessimīs, ego exaudiam dē caelō et propitius **erō** **peccātīs** eōrum et sānābō terram eōrum.

15 Nunc oculī meī erunt apertī, et aurēs meae attentae ad ōrātiōnem eius, quī in locō istō ōrāverit;

16 **ēlēgī** enim et sānctificāvī locum istum, ut sit **nōmen** meum ibi in sempiternum, et permaneant oculī meī et cor meum ibi cūnctīs diēbus.

17 Tū **quoque**, sī **ambulāverīs** **cōram** mē, sīcut ambulāvit Dāvīd pater tuus, et **fēcerīs** iuxtā omnia, quae praecēpī tibi, et **dēcrēta** et iūdicia **mea** **servāverīs**,

18 stabiliam thronum rēgnī tuī, sīcut pollicitus sum Dāvīd patrī tuō dīcēns: Nōn auferētur dē stirpe **tuā** vir, quī sit prīnceps in Isrāēl.

19 Sī autem āversī **fuerītis** et **dērelīquerītis** **dēcrēta** **mea** et **praecepta** **mea**, quae prōposuī vōbīs, et abeuntēs **servieritis** dīīs aliēnīs et **adōrāverītis** eōs,

20 ēvellam vōs dē **terrā** **meā**, quam **dedī** vōbīs, et domum hanc, quam sānctificāvī nōminī meō, prōiciam ā faciē **meā** et trādam eam in parabolam et in fābulam cūnctīs **populīs**.

21 Et super domō **ista**, quae erat **excelsa**, ūniversī trānseuntēs stupēbunt et **dīcent**: “Quārē fēcit Dominus sīc terrae huic et domuī huic?”.

22 Respondēbuntque: “Quia dērelīquērunt Dominum, Deum patrum suōrum, quī ēdūxit eōs dē **terrā** Aegyptī, et apprehendērunt deōs aliēnōs et adōrāvērunt eōs et coluērunt, idcircō vēnērunt super eōs **ūniversa** haec **mala**””.

## 8

1 **Explētīs** autem vīgintī annīs, postquam aedificāvit Salomōn domum Dominī et domum suam,

2 cīvitātēs, quās dederat Hīram Salomōnī, aedificāvit et habitāre ibi fēcit fīliōs Isrāēl.

3 Abiit **quoque** in Emath Sobā et obtinuit eam.

4 Et aedificāvit Palmȳram in dēsertō et omnēs cīvitātēs horreōrum, quās aedificāvit in Emath.

5 Exstrūxitque Bethoron superiōrem et Bethoron īnferiōrem, cīvitātēs mūnītās habentēs mūrōs et portās et vectēs,

6 Baalath etiam et omnēs urbēs horreōrum, quae fuērunt Salomōnis, cūnctāsque urbēs quadrīgārum et urbēs equōrum. Omnia quaecumque voluit Salomōn atque disposuit, aedificāvit in Ierusālem et in **Libanō** et in **ūniversā** **terrā** potestātis suae.

7 Omnem **populum**, quī dērelictus fuerat dē Hetthaeis et Amorraeis et Pherezaeis et Hevaeis et Iebusaeis, quī nōn erant dē stirpe Isrāēl,

8 dē fīliīs eōrum, quī remānserant post eōs in **terrā**, quōs nōn interfēcerant fīliī Isrāēl, subiugāvit Salomōn in tribūtāriōs usque in diem hanc.

9 Porrō dē fīliīs Isrāēl nōn posuit, ut servīrent operibus **rēgis**; ipsī enim erant **virī** bellātōrēs et prīncipēs pugnātōrum eius et prīncipēs quadrīgārum et **equitum** eius.

10 Omnēs autem prīncipēs praefectōrum **rēgis** Salomōnis fuērunt **ducentī** quīnquāgintā, quī praefuerant **populō**.

11 Fīliam vērō pharaōnis trānstulit dē cīvitāte Dāvīd in domum, quam aedificāverat **eī**; dīxit enim rēx: ”Nōn habitābit mulier mihi in domō Dāvīd **rēgis** Isrāēl, eō quod **sānctificāta** sit, quia **ingressa** **est** in eam **arca** Dominī”.

12 Tunc obtulit Salomōn holocausta Dominō super altāre Dominī, quod exstrūxerat ante porticum,

13 ut per singulōs diēs offerrētur in eō iuxtā praeceptum Moȳsī in sabbatīs et in calendīs et in fēstīs diēbus ter per annum, id **est** in sollemnitāte Azȳmōrum et in sollemnitāte Hebdomadārum et in sollemnitāte Tabernāculōrum.

14 Et cōnstituit iuxtā dispositiōnem Dāvīd patris **suī** officia sacerdōtum in ministeriīs **suīs** et Lēvītās in ōrdine suō, ut laudārent et ministrārent **cōram** sacerdōtibus iuxtā rītum ūnīuscuiusque diēī, et iānitōrēs in dīvīsiōnibus **suīs** per portam et portam; sīc enim praecēperat Dāvīd homō Deī.

15 Nec praetergressī sunt **mandāta** **rēgis** dē sacerdōtibus et **Lēvītīs** in omnibus et in cūstōdiīs thēsaurōrum.

16 Et firmātum **est** **tōtum** opus Salomōnis ex eō **diē**, quō fundāvit domum Dominī, usque in diem, quō perfēcit eam.

17 Tunc abiit Salomōn in Asiongaber et in Ailath ad ōram **maris** Rubrī, quae **est** in **terrā** Edom.

18 Mīsit autem **eī** Hīram per **manūs** servōrum suōrum nāvēs et nautās gnārōs **maris**; et abiērunt cum servīs Salomōnis in Ophir tulēruntque inde **quadringenta** quīnquāgintā talenta aurī et attulērunt ad rēgem Salomōnem.

## 9

1 **Rēgīna** **quoque** **Saba**, cum audīsset fāmam Salomōnis, **venit**, ut tentāret eum in aenigmatibus in Ierusālem cum magnō comitātū et camēlīs, quī portābant arōmata et aurī plūrimum gemmāsque pretiōsās. Cumque vēnisset ad Salomōnem, **locūta** **est** **eī**, quaecumque erant in **corde** suō.

2 Et exposuit **eī** Salomōn omnia, quae prōposuerat, nec quidquam fuit quod **eī** nōn perspicuum fēcerit.

3 Quae postquam vīdit, sapientiam scīlicet Salomōnis et domum, quam aedificāverat,

4 necnōn et **cibāria** mēnsae eius et sessiōnem servōrum et officia ministrōrum eius et vestīmenta eōrum, pincernās **quoque** et vestēs eōrum et victimās, quās immolābat in domō Dominī, nōn erat prae stupōre **ultrā** in **eā** **spīritus**.

5 Dīxitque ad rēgem: ”Vērus **est** sermō, quem audieram in **terrā** **meā**, dē rēbus tuīs et **sapientia** **tua**;

6 nōn crēdēbam nārrantibus, dōnec **ipsa** vēnissem, et vīdissent oculī meī, et probāssem vix medietātem sapientiae tuae mihi fuisse nārrātam; vīcistī fāmam, quam audīvī.

7 Beātī **virī** tuī et beātī servī tuī, quī assistunt **cōram** tē omnī tempore et audiunt sapientiam tuam!

8 Sit Dominus Deus tuus benedictus, quī voluit tē ōrdināre super thronum suum rēgem Dominī Deī tuī! Quia dīligit Deus tuus Isrāēl et vult servāre eum in aeternum, idcircō posuit tē super eum rēgem, ut faciās iūdicia atque iūstitiam”.

9 **Dēdit** autem **rēgī** centum vīgintī talenta aurī et arōmata **multa** nimis et gemmās pretiōsissimās; nōn fuērunt arōmata tālia ut haec, quae **dēdit** **rēgīna** **Sabā** **rēgī** Salomōnī.

10 Sed et servī Hīram cum servīs Salomōnis attulērunt aurum dē Ophir et ligna **thȳina** et gemmās pretiōsissimās;

11 et fēcit rēx dē lignīs thȳinīs **gradūs** in domō Dominī et in domō **rēgiā**, citharās **quoque** et psaltēria cantōribus. Numquam **vīsa** sunt in **terrā** Iūdae ligna tālia.

12 Rēx autem Salomōn **dēdit** rēgīnae **Sabā** **cūnctā**, quae voluit et quae postulāvit, et multō plūra quam attulerat ad eum. Quae reversā abiit in terram suam cum servīs **suīs**.

13 Erat autem pondus aurī, quod afferēbātur Salomōnī per singulōs annōs, **sēscenta** sexāgintā sex talenta aurī,

14 **exceptā** **eā** **summā**, quae prōveniēbat ex tribūtīs mercātōrum et negōtiātōrum afferentium et omnium rēgum Arabiae et ducum terrae, quī comportābant aurum et argentum Salomōnī.

15 Fēcit igitur rēx Salomōn **ducenta** **scūta** **aurea** dē **summa** sēscentōrum aureōrum, quī in singulīs scūtīs expendēbantur,

16 trecentās **quoque** peltās aureās trecentōrum aureōrum, quibus tegēbantur singulae peltae, posuitque **ea** rēx in domō **Saltus** **Libanī**.

17 Fēcit **quoque** rēx solium eburneum grande et vestīvit illud aurō mundissimō;

18 sex **quoque** **gradūs**, quibus ascendēbātur ad solium, et scabellum aureum et brāchiola duo altrīnsecus et duōs leōnēs stantēs iuxtā brāchiola,

19 sed et aliōs duodecim leunculōs stantēs super sex **gradūs** ex **utrāque** **parte**; nōn fuit tāle solium in ūniversīs rēgnīs.

20 Omnia **quoque** vāsa convīviī **rēgis** erant **aurea**, et vāsa **domūs** **Saltus** **Libanī** ex aurō pūrissimō; argentum enim in diēbus Salomōnis prō nihilō reputābātur.

21 Siquidem nāvēs **rēgis** ībant in Tharsīs cum servīs Hīram; semel in annīs **tribūs** veniēbant nāvēs Tharsis portantēs aurum et argentum et ebur et sīmiās et pāvōs.

22 Magnificātus **est** igitur rēx Salomōn super omnēs **rēgēs** terrae dīvitiīs et **sapientiā**.

23 Omnēsque **rēgēs** terrārum dēsīderābant faciem **vīdēre** Salomōnis, ut audīrent sapientiam, quam dederat Deus in **corde** eius,

24 et dēferēbant **eī** **mūnera**, vāsa **argentea** et **aurea** et vestēs et **arma** et arōmata, equōs et mūlōs per singulōs annōs.

25 Habuit **quoque** Salomōn quattuor **mīlia** **stabula** equōrum et curruum **equitum**que duodecim **mīlia**; cōnstituitque eōs in urbibus quadrīgārum et, ubi erat rēx, in Ierusālem.

26 Exercuit etiam potestātem super cūnctōs **rēgēs**, ā fluviō Euphrāte usque ad terram Philisthinōrum et usque ad terminōs Aegyptī;

27 tantamque cōpiam praebuit argentī in Ierusālem quasi lapidum, et cedrōrum tantam multitūdinem velut sycomororum, quae gignuntur in Sephēla.

28 Addūcēbantur autem **eī** equī dē Aegyptō cūnctīsque regiōnibus.

29 **Reliqua** vērō operum Salomōnis priōrum et novissimōrum **scrīpta** sunt in verbīs Nathan prophētae et in **prophētīā** Ahiae Silonitis, in vīsiōne **quoque** Addō **videntis** super Ieroboam fīlium Nābat.

30 Rēgnāvit autem Salomōn in Ierusālem super omnem Isrāēl quadrāgintā annīs;

31 dormīvitque cum patribus **suīs**, et sepeliērunt eum in cīvitāte Dāvīd patris eius. Rēgnāvitque Roboam fīlius eius prō eō.

## 10

1 **Profectus** **est** autem Roboam in Sichem; illūc enim cūnctus Isrāēl convēnerat, ut cōnstituerent eum rēgem.

2 Quod cum audīsset Ieroboam fīlius Nābat, quī erat in Aegyptō — fūgerat quippe illūc ante Salomōnem — statim reversus **est**;

3 vocāvēruntque eum, et **venit** cum ūniversō Isrāēl, et locūtī sunt ad Roboam dīcentēs:

4 ”Pater tuus dūrissimō iugō nōs pressit; tū **leviōra** imperā patre tuō, quī nōbīs gravem imposuit servitūtem, et paululum dē onere sublevā, et serviēmus tibi”.

5 Quī ait: ”Post trēs diēs revertiminī ad mē”.

Cumque abīsset **populus**,

6 iniit rēx Roboam cōnsilium cum senibus, quī steterant **cōram** patre eius Salomōne, dum adhūc vīveret, dīcēns: ”Quid **datīs** cōnsiliī, ut respondeam **populō**?”.

7 Quī dīxērunt **eī**: ”Sī **placuerīs** **populō** huic et **lēniēris** eōs verbīs clēmentibus, servient tibi omnī tempore”.

8 At ille relīquit cōnsilium **senum** et cum iuvenibus tractāre coepit, quī cum eō nūtrītī fuerant et erant in comitātū illīus.

9 Dīxitque ad eōs: ”Quid vōbīs vidētur, vel respondēre quid dēbēmus **populō** huic, quī dīxit mihi: “Sublevā iugum, quod imposuit nōbīs pater tuus”?”.

10 Et respondērunt iuvenēs, quī nūtrītī fuerant cum eō, atque dīxērunt: ”Sīc **loqueris** **populō**, quī dīxit tibi: “Pater tuus aggravāvit iugum nostrum, tū sublevā”, et sīc respondēbis eīs: Minimus digitus meus grossior **est** lumbīs patris meī;

11 pater meus imposuit vōbīs iugum grave, et ego maius pondus appōnam; pater meus **cecidit** vōs flagellīs, ego vērō caedam scorpiōnibus”.

12 **Venit** ergō Ieroboam et ūniversus **populus** ad Roboam **diē** tertiō, sīcut praecēperat eīs rēx dīcēns: “Revertiminī ad mē **diē** tertiō”.

13 Responditque rēx **dūra**, dērelictō cōnsiliō seniōrum;

14 **locūtus**que **est** iuxtā iuvenum voluntātem:

”Pater meus grave vōbīs imposuit iugum,

quod ego gravius faciam.

Pater meus **cecidit** vōs flagellīs,

ego vērō caedam scorpiōnibus”.

15 Et nōn acquiēvit **populī** precibus. Erat enim voluntātis Deī, ut complērētur sermō eius, quem **locūtus** fuerat per **manum** Ahiae Silonitis ad Ieroboam fīlium Nābat.

16 Isrāēl autem ūniversus vidēns quod nōluisset eōs audīre rēx, **locūtus** **est** ad eum:

”Nōn **est** nōbīs pars in Dāvīd,

neque hērēditās in fīliō Isāī!

**Revertere** in tabernācula **tua**, Isrāēl!

Tū autem vidē domum tuam, Dāvīd!”.

Et abiit Isrāēl in tabernācula **sua**.

17 Super fīliōs autem Isrāēl, quī habitābant in cīvitātibus Iūdae, rēgnāvit Roboam.

18 Mīsitque rēx Roboam Adoram, quī praeerat servitūtī, et lapidāvērunt eum fīliī Isrāēl, et mortuus **est**. Porrō rēx Roboam currum festīnāvit **ascendere** et **fugit** in Ierusālem.

19 Recessitque Isrāēl ā domō Dāvīd usque ad diem hanc.

## 11

1 **Venit** autem Roboam in Ierusālem et convocāvit ūniversam domum Iūdae et Beniamin, centum octōgintā **mīlia** **ēlēctōrum** bellantium, ut dīmicāret contrā Isrāēl et converteret ad sē rēgnum suum.

2 **Factus**que **est** sermō Dominī ad Semeiam hominem Deī dīcēns:

3 ”**Loquēre** ad Roboam fīlium Salomōnis rēgem Iūdae et ad ūniversum Isrāēl, quī **est** in **Iūda** et Beniamin:

4 Haec dīcit Dominus: Nōn ascendētis neque pugnābitis contrā frātrēs vestrōs. Revertātur ūnusquisque in domum suam, quia **meā** **hoc** gestum **est** voluntāte”. Quī cum audīssent sermōnem Dominī, reversī sunt nec perrēxērunt contrā Ieroboam.

5 Habitāvit autem Roboam in Ierusālem et aedificāvit cīvitātēs mūrātās in **Iūdā**.

6 Exstrūxitque Bethlehem et Ētam et Thecue,

7 Bethsur **quoque** et Sochō et Odollam

8 necnōn Geth et Maresa et Ziph,

9 sed et Adūram et Lachis et Azēca,

10 Saraa **quoque** et Aialōn et **Hebrōn**, quae erant in **Iūda** et Beniamin cīvitātēs mūnītissimās.

11 Cumque clausisset eās **mūris**, posuit in eīs prīncipēs cibōrumque horrea et oleī et vīnī.

12 Sed et in singulīs urbibus fēcit armāmentārium scūtōrum et hastārum firmāvitque eās **summā** **dīligentiā** et imperāvit super Iūdam et Beniamin.

13 Sacerdōtēs autem et Lēvītae, quī erant in ūniversō Isrāēl, vēnērunt ad eum dē cūnctīs sēdibus **suīs**.

14 Lēvītae relinquentēs **suburbāna** et possessiōnēs suās trānsiērunt ad Iūdam et Ierusālem, eō quod abiēcisset eōs Ieroboam et posterī eius, nē sacerdōtiō Dominī fungerentur.

15 Quī cōnstituit sibi sacerdōtēs excelsōrum et daemoniōrum vitulōrumque, quōs fēcerat.

16 Sed sequentēs eōs et dē cūnctīs tribubus Isrāēl quīcumque dederant cor suum, ut quaererent Dominum, Deum Isrāēl, vēnērunt Ierusālem ad immolandum victimās Dominō, Deō patrum suōrum.

17 Et rōborāvērunt rēgnum Iūdae et cōnfirmāvērunt Roboam fīlium Salomōnis per trēs annōs; ambulāvērunt enim in viīs Dāvīd et Salomōnis annīs tantum **tribus**.

18 Dūxit autem Roboam uxōrem Mahalath fīliam Ierimoth fīliī Dāvīd et Abihail fīliae Eliab fīliī Isāī,

19 quae peperit **eī** fīliōs Iehus et Samarīam et Zoom.

20 Post hanc **quoque** accēpit Maacha fīliam Absalom, quae peperit **eī** Abia et Ethāī et Ziza et Salomith.

21 Amāvit autem Roboam Maacha fīliam Absalom super omnēs uxōrēs suās et concubīnās; nam uxōrēs decem et octo dūxerat, concubīnās autem sexāgintā. Et genuit vīgintī octo fīliōs et sexāgintā fīliās.

22 Cōnstituit vērō in **capite** Abiam fīlium Maachā ducem super frātrēs suōs; ipsum enim rēgem facere cōgitābat.

23 Et sapienter fīliōs suōs dispersit in cūnctīs fīnibus Iūdae et Beniamin in ūniversīs cīvitātibus **mūrātis**. Praebuitque eīs **ēscās** plūrimās et multās petīvit uxōrēs.

## 12

1 Cumque rōborātum fuisset rēgnum Roboam et cōnfortā tum, dērelīquit lēgem Dominī, et **omnīs** Isrāēl cum eō.

2 Annō autem quīntō rēgnī Roboam ascendit Sesac rēx Aegyptī in Ierusālem — quia peccāvērunt Dominō —

3 cum mīlle **ducentīs** curribus et sexāgintā mīlibus **equitum**, nec erat numerus vulgī, quod vēnerat cum eō ex Aegyptō, Libyēs scīlicet et Socciitae et Aethiopēs.

4 Cēpitque cīvitātēs mūnītissimās in **Iūdā** et **venit** usque Ierusālem.

5 Semeiās autem **prophēta** **ingressus** **est** ad Roboam et prīncipēs Iūdae, quī congregātī fuerant in Ierusālem fugientēs Sesac, dīxitque ad eōs: ”Haec dīcit Dominus: Vōs relīquistis mē, et ego **reliquī** vōs in manū Sesac”.

6 Humiliātīque prīncipēs Isrāēl et rēx dīxērunt: ”Iūstus **est** Dominus!”.

7 Cumque vīdisset Dominus quod humiliātī **essent**, **factus** **est** sermō Dominī ad Semeiam dīcēns: ”Quia humiliātī sunt, nōn disperdam eōs dabōque eīs mox effugium, et nōn effundētur **furor** meus super Ierusālem per **manum** Sesac.

8 Vērumtamen servient **eī**, ut sciant distantiam **servitūtis** meae et **servitūtīs** rēgnī terrārum”.

9 Ascendit itaque Sesāc rēx Aegyptī in Ierusālem, sublātīs thēsaurīs **domus** Dominī et **domus** **rēgis**; omniaque sēcum tulit et clipeōs aureōs, quōs fēcerat Salomōn.

10 Prō quibus fēcit rēx Roboam aēneōs et trādidit illōs prīncipibus cursōrum, quī cūstōdiēbant vestibulum palātiī.

11 Cumque introīret rēx domum Dominī, veniēbant cursōrēs et tollēbant eōs; iterumque referēbant eōs ad armāmentārium suum.

12 Vērumtamen, quia humiliātus **est**, **āversa** **est** ab eō **īra** Dominī, nec **dēlētus** **est** **penitus**; siquidem et in **Iūdā** **inventa** sunt **opera** **bona**.

13 Cōnfortātus **est** igitur rēx Roboam in Ierusālem atque rēgnāvit. Quadrāgintā autem et ūnīus annī erat, cum rēgnāre coepisset, et decem septemque annīs rēgnāvit in Ierusalem urbe, quam ēlēgit Dominus, ut cōnfirmāret **nōmen** suum ibi dē cūnctīs tribubus Isrāēl. **Nōmen**que mātris eius Naama Ammanitis.

14 Fēcit autem **malum** et nōn praeparāvit cor suum, ut quaereret Dominum.

15 **Opera** vērō Roboam **prīma** et **novissima** **scrīpta** sunt in verbīs Semēiae prophētae et Addō **videntis**, **geneālogia** **quoque** et **bella**, quae erant inter Roboam et Ierobōam cūnctīs diēbus.

16 Et dormīvit Roboam cum patribus **suīs** sepultusque **est** in cīvitāte Dāvīd; et rēgnāvit Abia fīlius eius prō eō.

## 13

1 Annō octāvō decimō **rēgis** Ieroboam rēgnāvit Abia super Iūdam.

2 **Tribus** annīs rēgnāvit in Ierusālem. **Nōmen**que mātris eius Michaia **fīlia** Uriel dē Gabaā.

Et erat bellum inter Abiam et Ieroboam.

3 Cumque inīsset Abia certāmen et habēret bellicōsissimōs virōs **ēlēctōrum** **quadringenta** **milia**, Ieroboam īnstrūxit ē contrā aciem **octingenta** **milia** **virōrum**, quī et ipsī ēlēctī erant et ad **bella** fortissimī.

4 Stetit igitur Abiā super montem Semaraim, quī **est** in monte Ephraim, et ait: ”Audī, Ieroboam et **omnīs** Isrāēl:

5 Num **ignōrātis** quod Dominus, Deus Isrāēl, dederit rēgnum Dāvīd super Isrāēl in sempiternum, ipsī et fīliīs eius, **pactum** **salis**?

6 Et surrēxit Ieroboam fīlius Nābat servus Salomōnis fīliī Dāvīd et rebellāvit contrā dominum suum;

7 congregātīque sunt ad eum **virī** vānissimī, fīliī Bēlial, et praevaluērunt contrā Roboam fīlium Salomōnis. Porrō Roboam erat **iuvenis** et **corde** pavidō nec potuit **resistere** eīs.

8 Nunc ergō vōs dīcitis quod **resistere** possītis rēgnō Dominī, quod **possidet** per fīliōs Dāvīd, habētisque grandem **populī** multitūdinem atque vitulōs aureōs, quōs fēcit vōbīs Ieroboam in deōs.

9 Et ēiēcistis sacerdōtēs Dominī fīliōs Aarōn atque Lēvītās et fēcistis vōbīs sacerdōtēs sīcut **populī** terrārum. Quīcumque vēnerit et initiāverit **manum** suam in taurō dē bōbus et in arietibus septem, fit sacerdōs eōrum, quī nōn sunt dīī.

10 Noster autem Deus Dominus **est**, quem nōn relīquimus; sacerdōtēsque ministrant Dominō dē fīliīs Aarōn, et Lēvītae sunt in ōrdine suō.

11 Holocausta **quoque** offerunt Dominō per singulōs diēs, **manē** et vespere, et thȳmiāma arōmatum, et prōpōnuntur pānēs in **mēnsā** **mundissimā**. **Est**que apud nōs candēlābrum aureum et lucernae eius, ut accendantur semper ad vesperam; nōs quippe cūstōdīmus **praecepta** Dominī Deī nostrī, quem vōs relīquistis.

12 Ergō in **exercitū** nostrō dux Deus **est** et sacerdōtēs eius, quī clangunt tubīs et resonant contrā vōs, fīliī Isrāēl; nōlīte pugnāre contrā Dominum, Deum patrum vestrōrum, quia nōn vōbīs expedit”.

13 Ieroboam autem retrō mōliēbātur īnsidiās, ut venīrent post eōs, et erant ante Iūdam, et īnsidiae post eōs.

14 Respiciēnsque **Iūdā** vīdit īnstāre bellum ex adversō et post tergum et clāmāvit ad Dominum, ac sacerdōtēs tubīs **canere** coepērunt,

15 omnēsque **virī** Iūdae vōciferātī sunt; et ecce, illīs clāmantibus, perterruit Deus Ieroboam et omnem Isrāēl **cōram** Abīā et **Iūdā**.

16 Fūgēruntque fīliī Isrāēl Iūdam, et trādidit eōs Deus in manū eōrum.

17 Percussit ergō eōs Abia et **populus** eius **plāga** **magna**; et corruērunt vulnerātī ex Isrāēl **quīngenta** **milia** **virōrum** fortium.

18 Humiliātīque sunt fīliī Isrāēl in tempore illō, et cōnfortātī fīliī Iūdae, eō quod spērāssent in Dominō, Deō patrum suōrum.

19 Persecūtus **est** autem Abīā fugientem Ieroboam et cēpit cīvitātēs eius Bethel et fīliās eius et Iesāna cum fīliābus **suīs**, Ephron **quoque** et fīliās eius.

20 Nec invaluit **ultrā** Ierobōam in diēbus Abiae. Quem percussit Dominus, et mortuus **est**.

21 Abia autem cōnfortātus **est** et accēpit sibi uxōrēs quattuordecim prōcreāvitque vīgintī duōs fīliōs et sēdecim fīliās.

22 **Reliqua** autem gestōrum Abiae viārumque et sermōnum eius **scrīpta** sunt in ēnārrātiōne prophētae Addō.

23 Dormīvit autem Abia cum patribus **suīs**, et sepeliērunt eum in cīvitāte Dāvīd; rēgnāvitque Asa fīlius eius prō eō. In cuius diēbus quiēvit **terra** annīs decem.

## 14

1 Fēcit autem Asa, quod bonum et placitum erat in cōnspectū Dominī Deī **suī**, et subvertit altāria peregrīnī **cultūs** et **excelsa**

2 et cōnfrēgit lapidēs pālōsque succīdit

3 ac praecēpit Iūdae, ut quaereret Dominum, Deum patrum suōrum, et faceret lēgem et **ūniversa** **mandāta**,

4 et abstulit ē cūnctīs urbibus Iūdae **excelsa** et thymiateria et rēgnāvit in pāce.

5 Aedificāvit **quoque** urbēs mūnītās in **Iūdā**, quia quiēvit **terra**, et **nūlla** temporibus eius **bella** surrēxerant, pācem Dominō **eī** largiente.

6 Dīxit autem Iūdae: ”Aedificēmus cīvitātēs istās et vāllēmus **mūrīs** et rōborēmus turribus et portīs et **serīs**, dōnec ā **bellīs** **quiēta** sunt omnia; quia quaesīvimus Dominum Deum nostrum, quaesīvit nōs et **dedit** nōbīs pācem per gȳrum”. Aedificāvērunt igitur et prōsperātī sunt.

7 Habuit autem Asa **exercitum** portantium **scūta** et hastās dē **Iūdā** **trecentā** **mīlia**, dē Beniamin vērō scūtāriōrum et sagittāriōrum **ducenta** octōgintā **mīlia**; omnēs istī **virī** fortissimī.

8 **Ēgressus** **est** autem contrā eōs Zarā **Aethiops** cum **exercitū**, deciēs **centēna** **milia** et curribus trecentīs, et **venit** usque Maresa.

9 Porrō Asa perrēxit obviam **eī**, et īnstrūxērunt aciem ad bellum in **valle**, quae **est** ad septentriōnem Maresa,

10 et invocāvit Asa Dominum Deum suum et ait: ”Domine, nōn **est** apud tē **ūlla** **distantia**, utrum paucīs auxiliēris an plūribus; adiuvā nōs, Domine Deus noster. In tē enim et in tuō nōmine habentēs fīdūciam **vēnimus** contrā hanc multitūdinem. Domine, Deus noster tū **es**, nōn praevaleat contrā tē homō”.

11 Exterruit itaque Dominus Aethiopēs **cōram** Asa et **Iūdā**; fūgēruntque Aethiopēs.

12 Et persecūtus **est** eōs Asa et **populus**, quī cum eō erat, usque Gerar; et ruērunt Aethiopēs usque ad interneciōnem, quia Dominō caedente contrītī sunt et **exercitū** illīus proeliante. Tulērunt ergō **spolia** **multa**

13 et percussērunt omnēs cīvitātēs per circuitum Gerarae; terror quippe Dominī eōs invāserat. Et dīripuērunt omnēs urbēs et multam praedam asportāvērunt.

14 Sed et caulās ovium dēstruentēs tulērunt pecorum īnfīnītam multitūdinem et camēlōrum reversīque sunt Ierusālem.

## 15

1 Azarīās autem fīlius Oded, factō in sē spīritū Deī,

2 **ēgressus** **est** in occursum Asa et dīxit **eī**: ”**Audīte** mē, Asa et **omnis** **Iūda** et Beniamin! Dominus vōbīscum, quia fuistis cum eō. Sī **quaesierītis** eum, inveniētur ā vōbīs; sī autem **dērelīqueritis** eum, dērelinquet vōs.

3 Trānsiērunt autem multī diēs in Isrāēl absque Deō vēritātis et absque sacerdōte doctōre et absque **lēge**.

4 Cumque reversī **essent** in **angustiā** **suā** ad Dominum, Deum Isrāēl, et quaesīvissent eum, **inventus** **est** ab eīs.

5 In temporibus illīs nōn erat pāx ēgredientī et ingredientī sed perturbātiō **magna** **multa** in cūnctīs habitātōribus terrārum;

6 contundēbātur enim gēns contrā gentem, et cīvitās contrā cīvitātem, quia Dominus conturbābat eōs in omnī **angustiā**.

7 Vōs autem cōnfortāminī, et nōn dissolvantur **manūs** vestrae; erit enim mercēs operī vestrō”.

8 Cum audīsset Asa verba haec et prophētīam, cōnfortātus **est** et abstulit īdōla dē omnī **terrā** Iūdae et Beniamin et ex urbibus, quās cēperat **montīs** Ephraim, et dēdicāvit altāre Dominī, quod erat ante porticum Dominī.

9 Congregāvitque ūniversum Iūdam et Beniamin et advenās cum eīs dē Ephraim et dē Mānāsse et dē Simeon; plūrēs enim ad eum cōnfūgerant ex Isrāēl videntēs quod Dominus Deus illīus **esset** cum eō.

10 Cumque convēnissent in Ierusalem **mēnse** tertiō annō quīntō decimō rēgnī Asa,

11 immolāvērunt Dominō in **diē** **illa** dē manubiīs, quās addūxerant: bovēs septingentōs et ovēs septem **mīlia**.

12 Et iniērunt foedus, ut quaererent Dominum, Deum patrum suōrum, in **tōtō** **corde** et in **tōtā** **animā** **suā**:

13 sī **quis** autem nōn quaesierit Dominum, Deum Isrāēl, moriātur ā minimō usque ad maximum, ā **virō** usque ad mulierem.

14 Iūrāvēruntque Dominō vōce **magnā** in iūbilō et in clangōre tubārum et in sonitū būcinārum.

15 Omnēs, quī erant in **Iūdā**, gāvīsī sunt dē iūrāmentō; in omnī enim **corde** suō iūrāverant et in **tōtā** voluntāte quaesierant eum, et **inventus** fuerat ab eīs. Praestititque eīs Dominus requiem per circuitum.

16 Sed et Maacham mātrem Asa rēx āmōvit, nē **esset** **dominā**, eō quod fēcisset simulācrum Aserae; quod contrīvit Asa et in **frusta** comminuēns combussit in torrente **Cedrōn**.

17 **Excelsa** autem **dērelicta** sunt in Isrāēl; attamen cor Asa erat perfectum cūnctīs diēbus eius.

18 **Ea** quae vōverat pater suus et ipse, intulit in domum Deī, argentum et aurum vāsōrumque dīversam supellectilem.

19 Bellum vērō nōn fuit usque ad trīcēsimum quīntum annum rēgnī Asa.

## 16

1 Annō autem trīcēsimō sextō rēgnī eius ascendit Baasā rēx Isrāēl in Iūdam; et mūrō circumdabat Rama, ut nūllus **tūte** posset ēgredī et ingredī dē rēgnō Asa.

2 Prōtulit ergō Asa argentum et aurum dē thēsaurīs **domūs** Dominī et **domūs** **rēgis** mīsitque ad Benadad rēgem **Syriae**, quī habitābat in Damascō, dīcēns:

3 ”Foedus inter mē et tē **est** et inter patrem meum et patrem tuum; quam ob rem mīsī tibi argentum et aurum, ut, ruptō **foedere**, quod habēs cum Baasā **rēge** Isrāēl, faciās eum ā mē **recēdere**”.

4 Acquiēscēns Benadad **rēgī** Asa mīsit prīncipēs exercituum suōrum ad urbēs Isrāēl, quī percussērunt Ahion et **Dān** et Abelmaim et **ūniversa** horrea urbium Nephthālī.

5 Quod cum audīsset Baasa, dēsīvit aedificāre Rama et intermīsit opus suum.

6 Porrō Asa rēx assūmpsit ūniversum Iūdam, et tulērunt lapidēs Rama et ligna, quibus aedificāverat Baasa, aedificāvitque ex eīs Gabaa et Maspha.

7 In tempore illō **venit** Hanānī vidēns ad Asa rēgem Iūdae et dīxit **eī**: ”Quia habuistī fīdūciam in **rēge** **Syriae** et nōn in Dominō Deō tuō, idcircō ēvāsit **Syriae** **rēgis** **exercitūs** dē manū **tuā**.

8 **Nōnne** Aethiopēs et Libyēs magnus **exercitūs** erant quadrīgīs et equitibus et multitūdine **nimiā**, quōs, cum Dominō crēdidissēs, trādidit in manū **tuā**?

9 Oculī enim Dominī contemplantur ūniversam terram et praebent fortitūdinem hīs, quī **corde** perfectō crēdunt in eum. **Stultē** igitur ēgistī in **hōc**, quia ex praesentī tempore contrā tē **bella** cōnsurgent”.

10 Īrātusque Asa adversus videntem iussit eum mittī in nervum, valdē quippe super **hōc** fuerat indignātus; et vexāvit Asa quōsdam dē **populō** in tempore illō.

11 **Opera** autem Asa **prīma** et **novissima** **scrīpta** sunt in **librō** rēgum Iūdae et Isrāēl.

12 Aegrōtāvit etiam Asa annō trīcēsimō nōnō rēgnī **suī** dolōre pedum vehementissimō et nec in īnfirmitāte **suā** quaesīvit Dominum, sed **magis** in medicōrum **arte** cōnfīsus **est**.

13 Dormīvitque Asa cum patribus **suīs** et mortuus **est** annō quadrāgēsimō prīmō rēgnī **suī**.

14 Et sepeliērunt eum in sepulcrō suō, quod fōderat sibi in cīvitāte Dāvīd; posuēruntque eum super **lectum** plēnum arōmatibus et variīs unguentīs, quae erant pigmentāriōrum **arte** **cōnfecta**, et fēcērunt in exsequiīs eius combustiōnem splendidam valdē.

## 17

1 Rēgnāvit autem Iosaphat fīlius eius prō eō et invaluit contrā Isrāēl.

2 Cōnstituitque mīlitum numerōs in cūnctīs urbibus Iūdae, quae erant vāllātae **mūris**; praesidiaque disposuit in **terrā** Iūdae et in cīvitātibus Ephraim, quās cēperat Asa pater eius.

3 Et fuit Dominus cum Iosaphat, quia ambulāvit in viīs patris **suī** prīmīs et nōn spērāvit in Baalim

4 sed in Deō patris **suī** et perrēxit in praeceptīs illīus et nōn iuxtā **peccāta** Isrāēl.

5 Cōnfirmāvitque Dominus rēgnum in manū eius, et **dedit** **omnis** **Iūda** **mūnera** Iosaphat; factaeque sunt **eī** īnfīnītae dīvitiae et **multa** **glōria**.

6 Cumque sūmpsisset cor eius audāciam propter viās Dominī, etiam **excelsa** et pālōs dē **Iūdā** abstulit.

7 Tertiō autem annō rēgnī **suī** mīsit prīncipēs suōs Benhail et Abdiam et Zacharīam et Nathanael et Michāiam, ut docērent in cīvitātibus Iūdae,

8 et cum eīs Lēvītās Semeiam et Nathāniam et Zabadiam, Asael **quoque** et Semiramoth et **Ionathān** Adōniamque et Thobiam Lēvītās et cum eīs Elisama et Ioram sacerdōtēs.

9 Docēbantque in **Iūdā** habentēs librum **lēgis** Dominī et circuībant cūnctās urbēs Iūdae atque ērudiēbant **populum**.

10 Itaque **factus** **est** pavor Dominī super omnia **rēgna** terrārum, quae erant per gȳrum Iūdae, nec audēbant bellāre contrā Iosaphat.

11 Sed et dē Philisthim Iosaphat **mūnera** dēferēbant et vectīgal argentī; Ārabēs **quoque** addūcēbant pecora arietum septem **mīlia** **septingenta** et hircōs totidem.

12 Crēvit ergō Iosaphat et magnificātus **est** usque in **sublīme** atque aedificāvit in **Iūdā** castella urbēsque horreōrum.

13 Et multae cōpiae praestō erant **eī** in urbibus Iūdae; **virī** **quoque** bellātōrēs et rōbustī erant in Ierusālem,

14 quōrum iste numerus per familiās singulōrum: in **Iūdā** prīncipēs **exercitūs**, Ednas dux, et cum eō rōbustissimōrum **trecenta** **milia**;

15 et ad **latus** eius Iohanān prīnceps et cum eō **ducenta** octōgintā **mīlia**;

16 ad **latus** **quoque** istīus Amasīās fīlius Zechrī cōnsecrātus Dominō et cum eō **ducenta** **milia** **virōrum** fortium;

17 dē Beniamin autem rōbustus ad **proelia** Ēliada et cum eō tenentium arcum et clipeum **ducenta** **milia**;

18 et ad **latus** eius Iozabad et cum eō centum octōgintā **mīlia** expedītōrum mīlitum.

19 Hī omnēs erant ad **manum** **rēgis**, exceptīs aliīs, quōs posuerat in urbibus **mūrātīs** in ūniversō **Iūda**.

## 18

1 Fuit ergō Iosaphat dīves et inclitus multum et affīnitāte **coniūnctus** **est** Achab.

2 Dēscenditque post annōs ad eum in Samarīam, ad cuius adventum mactāvit Achab ovēs et bovēs plūrimōs ipsī et **populō**, quī vēnerat cum eō; persuāsitque illī, ut ascenderet in Ramoth Galaad.

3 Dīxitque Achab rēx Isrāēl ad Iosaphat rēgem Iūdae: ”**Vēnī** mēcum in Ramoth Galaad”. Cui ille respondit: ”Ut ego, et tū; sīcut **populus** tuus, sīc et **populus** meus, tēcumque erimus in bellō”.

4 Dīxitque Iosaphat ad rēgem Isrāēl: ”Cōnsule, obsecrō, impraesentiārum sermōnem Dominī”.

5 Congregāvitque rēx Isrāēl prophētārum quadringentōs virōs et dīxit ad eōs: ”In Ramoth Galaad ad bellandum īre dēbēmus an **quiēscere**?”. At illī: ”Ascende, inquiunt, et trādet Deus in manū **rēgis**”.

6 Dīxitque Iosaphat: ”Numquid nōn **est** **hīc** et **alius** **prophēta** Dominī, ut ab illō etiam requīrāmus?”.

7 Et ait rēx Isrāēl ad Iosaphat: ”Adhūc **est** vir ūnus, ā quō possumus **quaerere** Dominī voluntātem; sed ego **ōdī** eum, quia nōn prophētat mihi bonum sed **malum** omnī tempore: **est** autem Michaeās fīlius Iemla”. Dīxitque Iosaphat: ”Nē loquāris, rēx, **hoc** **modo**”.

8 Vocāvit ergō rēx Isrāēl ūnum dē eunūchīs et dīxit **eī**: ”Vocā **cito** Michaeam fīlium Iemla”.

9 Porrō rēx Isrāēl et Iosaphat rēx Iūdae uterque sedēbant in soliō suō vestītī cultū **rēgiō**; sedēbant autem in **āreā** iuxtā portam Samarīae, omnēsque prophētae vāticinābantur **cōram** eīs.

10 Sedecīās vērō fīlius Chanaāna fēcit sibi cornua **ferrea** et ait: ”Haec dīcit Dominus: Hīs ventilābis **Syriam**, dōnec conterās eam”.

11 Omnēsque prophētae similiter prophetābant atque dīcēbant: ”Ascende in Ramoth Galaad et prōsperāberis; et trādet Dominus in manū **rēgis**”.

12 Nūntius autem, quī ierat ad vocandum Michaeam, ait illī: ”Ēn verba omnium prophētārum ūnō ōre **bona** **rēgī** annūntiant; quaesō ergō tē, ut et sermō tuus ab eīs nōn dissentiat, loquārisque **prōspera**”.

13 Cui respondit Michaeās: ”Vīvit Dominus, quia, quodcumque dīxerit Deus meus, **hoc** loquar!”.

14 **Venit** ergō ad rēgem. Cui rēx ait: ”Michaeā, īre dēbēmus in Ramoth Galaad ad bellandum an **quiēscere**?”. Cui ille respondit: ”Ascendite et prōsperāminī, ut trādantur hostēs in **manūs** vestrās”.

15 Dīxitque rēx: ”Iterum atque iterum tē adiūrō, ut nōn mihi loquāris **nisi**, quod vērum **est**, in nōmine Dominī”.

16 At ille ait:

”Vīdī ūniversum Isrāēl

dispersum in montibus

sīcut ovēs absque pāstōre.

Et dīxit Dominus:

“Nōn habent istī dominum; revertātur ūnusquisque in domum suam in pāce””.

17 Et ait rēx Isrāēl ad Iosaphat: ”**Nōnne** dīxī tibi quod nōn prophētāret iste mihi quidquam bonī sed **ea**, quae **mala** sunt?”.

18 At ille idcircō ait: ”**Audīte** verbum Dominī: Vīdī Dominum sedentem in soliō suō et omnem **exercitum** caelī assistentem **eī** ā dextrīs et sinistrīs.

19 Et dīxit Dominus: “**Quis** dēcipiet Achab rēgem Isrāēl, ut ascendat et corruat in Ramoth Galaad?”. Cumque dīceret ūnus **hōc** **modō** et alter aliō,

20 prōcessit **spīritūs** et stetit **cōram** Dominō et ait: “Ego dēcipiam eum”. Cui Dominus: “In quō, inquit, dēcipiēs?”.

21 At ille respondit: “Ēgrediar et **erō** **spīritus** mendāx in ōre omnium prophētārum eius”. Dīxitque Dominus: “Dēcipiēs et praevalēbis; ēgredere et fac **ita**”.

22 Nunc igitur, ecce **dēdit** Dominus spīritum mendāciī in ōre omnium prophētārum tuōrum et Dominus **locūtus** **est** dē tē **mala**”.

23 Accessit autem Sedeciās fīlius Chanaāna et percussit Michaeae māxillam et ait: ”Per quam viam trānsīvit **spīritus** Dominī ā mē, ut loquerētur tibi?”.

24 Dīxitque Michaeās: ”Tū ipse vidēbis in **diē** illō, quandō **ingressus** **fuerīs** cubiculum intrā cubiculum, ut abscondāris”.

25 Praecēpit autem rēx Isrāēl dīcēns: ”Tollite Michaeam et dūcite eum ad Amōn prīncipem cīvitātis et ad Ioās fīlium **rēgis**

26 et **dicētis**: “Haec dīcit rēx: Mittite hunc in carcerem et **date** **eī** **pānis** modicum et aquae pauxillum, dōnec revertar in pāce””.

27 Dīxitque Michaeās: ”Sī reversus **fuerīs** in pāce, nōn **est** **locūtus** Dominus in mē”. Et ait: ”**Audīte**, **populī** omnēs!”.

28 Igitur ascendērunt rēx Isrāēl et Iosaphat rēx Iūdae in Ramoth Galaad.

29 Dīxitque rēx Isrāēl ad Iosaphat: ”Mūtābō habitum et sīc ad pugnam vādam; tū autem **induere** vestibus tuīs”. Mūtātōque rēx Isrāēl habitū **venit** ad bellum.

30 Rēx autem **Syriae** praecēperat ducibus curruum suōrum dīcēns: ”Nē pugnētis contrā minimum aut contrā maximum, **nisi** contrā **sōlum** rēgem Isrāēl”.

31 Itaque, cum vīdissent prīncipēs curruum Iosaphat, dīxērunt: ”Rēx Isrāēl **est** iste!”. Et circumdedērunt eum dīmicantēs. At ille clāmāvit ad Dominum, et **auxiliātus** **est** **eī** atque āvertit eōs Deus ab illō.

32 Cum enim vīdissent **ducēs** curruum quod nōn **esset** rēx Isrāēl, relīquērunt eum.

33 **Accidit** autem, ut ūnus ē **populō** sagittam in incertum **iacēret** et percuteret rēgem Isrāēl inter iūnctūrās et lōrīcam. At ille aurīgae suō ait: ”Converte **manum** tuam et ēdūc mē dē aciē, quia vulnerātus sum”.

34 Et **aggravāta** **est** **pugna** in **diē** illō; porrō rēx Isrāēl stābat in currū suō contrā **Syrōs** usque ad vesperam et mortuus **est** **occidente** **sōle**.

## 19

1 Reversus **est** autem Iosaphat rēx Iūdae in domum suam **pācificē** in Ierusālem.

2 Cui occurrit Iehu fīlius Hanānī vidēns et ait ad eum: ”Impiō praebēs auxilium et hīs, quī ōdērunt Dominum, **amīcitia** **iungēris**, et idcircō īram quidem Dominī merēbāris;

3 sed **bona** **opera** **inventa** sunt in tē, eō quod **abstulerīs** pālōs dē **terrā** et **praeparāverīs** cor tuum, ut requīrerēs Deum”.

4 Habitāvit ergō Iosaphat in Ierusālem. Rūrsumque **ēgressus** **est** ad **populum** dē Bersabee usque ad montem Ephraim et revocāvit eōs ad Dominum, Deum patrum suōrum.

5 Cōnstituitque iūdicēs terrae in cūnctīs cīvitātibus Iūdae **mūnītīs** per **singula** **loca**.

6 Et praecipiēns iūdicibus: ”Vidēte, ait, quid faciātis. Nōn enim hominī exercētis iūdicium sed Dominō, quī vōbīscum **est**, quandō **iūdicāverītis**.

7 Sit timor Dominī, vōbīscum et **cautē** **cūncta** facite; nōn **est** enim apud Dominum Deum nostrum inīquitās nec **persōnārum** acceptiō nec **cupīdō** mūnerum”.

8 In Ierusālem **quoque** cōnstituit Iosaphat ex **Lēvītīs** et sacerdōtibus et prīncipibus familiārum Isrāēl prō iūdiciō Dominī et prō causīs habitātōrum Ierusālem.

9 Praecēpitque eīs dīcēns: ”Sīc agētis in timōre Dominī fidēliter et **corde** perfectō.

10 Omnem causam, quae vēnerit ad vōs frātrum vestrōrum, quī habitant in urbibus **suīs**, ubicumque quaestiō **est** dē homicīdiō, dē **lēge**, dē mandātō, dē praeceptīs et dē iūstificātiōnibus, commonēte eōs, ut nōn peccent in Dominum, et nē veniat **īra** super vōs et super frātrēs vestrōs; sīc ergō agētis et nōn peccābitis.

11 Amariās autem sacerdōs prīnceps super vōs in omnibus, quae ad Deum pertinent, praesidēbit; porrō Zabadiās fīlius Ismaēl, quī **est** dux in domō Iūdae, super **ea** **opera** erit, quae ad **rēgis** officium pertinent; habētisque Lēvītās **cōram** vōbīs ut scrībās. Cōnfortāminī et agite dīligenter, et sit Dominus cum bonīs”.

## 20

1 Post haec congregātī sunt fīliī Moab et fīliī Ammōn et cum eīs dē Meunitis ad Iosaphat, ut pugnārent contrā eum.

2 Vēnēruntque nūntiī et indicāvērunt Iosaphat dīcentēs: ”**Venit** contrā tē multitūdō **magna** dē hīs locīs, quae trāns mare sunt, dē Edom, et ecce cōnsistunt in Asasonthamar, quae **est** Engaddī”.

3 Iosaphat autem timōre perterritus **tōtum** sē contulit ad rogandum Dominum et praedicāvit ieiūnium ūniversō Iūdae.

4 **Congregātus**que **est** **Iūdā** ad precandum Dominum; sed et dē omnibus urbibus **suīs** vēnērunt ad obsecrandum eum.

5 Cumque stetisset Iosaphat in **mediō** coetū Iūdae et Ierusālem in domō Dominī ante ātrium novum,

6 ait: ”Domine, Deus patrum nostrōrum, tū **es** Deus in caelō et **domināris** cūnctīs rēgnīs gentium; in manū **tuā** **est** fortitūdō et **potentia**, nec quisquam tibi potest **resistere**.

7 **Nōnne** tū, Deus noster, expulistī habitātōrēs terrae huius **cōram** **populō** tuō Isrāēl et dedistī eam sēminī Abraham **amīcī** tuī in sempiternum?

8 Habitāvēruntque in **eā** et exstrūxērunt in **illa** sānctuārium nōminī tuō dīcentēs:

9 “Sī irruerint super nōs **mala**, gladius iūdiciī, **pestilentia** et famēs, stābimus **cōram** domō hāc in cōnspectū tuō, quia **nōmen** tuum **est** in domō hāc, et clāmābimus ad tē in trībulātiōnibus nostrīs, et exaudiēs salvōsque faciēs”.

10 Nunc igitur ecce fīliī Ammōn et Moab et mōns Seir, per quōs nōn concessistī Israēlī ut trānsīrent, quandō ēgrediēbantur dē Aegyptō, sed dēclīnāvērunt ab eīs et nōn interfēcērunt illōs,

11 ē contrāriō agunt et nītuntur ēicere nōs dē possessiōne **tuā**, quam trādidistī nōbīs.

12 Deus noster, ergō nōn iūdicābis eōs? In nōbīs quidem nōn **tanta** **est** fortitūdō, ut possīmus huic multitūdinī **resistere**, quae irruit super nōs; sed, cum ignōrēmus quid **agere** dēbeāmus, **hoc** **sōlum** habēmus residuī, ut oculōs nostrōs dīrigāmus ad tē”.

13 **Omnis** vērō **Iūdā** stābat **cōram** Dominō cum parvulīs et uxōribus et **līberīs** **suīs**.

14 Erat autem Iahaziel fīlius Zacharīae fīliī Banāiae fīliī Iehiel fīliī Matthāniae Lēvītēs dē fīliīs Asaph, super quem **factus** **est** **spīritus** Dominī in **mediō** congregātiōnis,

15 et ait: ”Attendite, **omnīs** **Iūda** et quī **habitātis** Ierusālem et tū rēx Iosaphat: Haec dīcit Dominus vōbīs: Nōlīte timēre nec paveātis hanc multitūdinem magnam; nōn **est** enim **vestra** **pugna** sed Deī.

16 Crās dēscendētis contrā eōs; ascēnsūrī enim sunt per clīvum nōmine Sīs, et inveniētis illōs in summitāte **torrentis**, quī **est** contrā sōlitūdinem Ieruel.

17 Nōn eritis vōs, quī dīmicābitis; sed tantummodo cōnfīdenter **stāte** et vidēbitis auxilium Dominī super vōs, ō **Iūda** et Ierusālem. Nōlīte timēre nec paveātis; crās ēgrediminī contrā eōs, et Dominus erit vōbīscum”.

18 Iosaphat ergō inclīnāvit sē super faciem suam in **terrā**, et **omnis** **Iūda** et habitātōrēs Ierusālem **cecidērunt** **cōram** Dominō et adōrāvērunt eum.

19 Porrō Lēvītae dē fīliīs Caath, dē fīliīs **Corē** scīlicet, surrēxērunt et laudābant Dominum, Deum Isrāēl, vōce **magnā** in excelsum.

20 Cumque **māne** surrēxissent, ēgressī sunt ad dēsertum Thecue; **profectīs**que eīs, stāns Iosaphat in **mediō** eōrum dīxit: ”**Audīte** mē, **Iūda** et habitātōrēs Ierusālem! **Crēdite** in Dominō Deō vestrō et permanēbitis; **crēditē** **prophētis** eius, et **cūncta** ēvenient vōbīs **prōspera**”.

21 Habuitque cōnsilium cum **populō** et statuit cantōrēs Dominī, ut laudārent eum in ōrnātū sānctō et antecēderent **exercitum** ac vōce **cōnsonā** dīcerent: ”Cōnfitēminī Dominō, quoniam in aeternum **misericordiā** eius”.

22 Cumque coepissent laudēs **canere**, vertit Dominus īnsidiās eōrum contrā fīliōs Ammōn et Moab et montem Seir, quī ēgressī fuerant, ut pugnārent contrā Iūdam, et percussī sunt.

23 Et fīliī Ammōn et Moab cōnsurrēxērunt adversum habitātōrēs **montis** Seir, ut interficerent et dēlērent eōs; cumque **hōc** opere perpetrāssent, etiam in sēmetipsōs versī mūtuīs **concidere** vulneribus.

24 Porrō **Iūda**, cum vēnisset ad **speculam**, quae respicit sōlitūdinem, vīdit procul omnem **lātē** regiōnem plēnam cadāveribus, nec superesse quemquam, quī necem potuisset **ēvādere**.

25 **Venit** ergō Iosaphat et **omnis** **populus** cum eō ad **dētrahenda** **spolia** mortuōrum invēnēruntque iūmenta **multa** et supellectilem, vestēs **quoque** et vāsa **pretiōsissima** et dīripuērunt, **ita** ut omnia portāre nōn possent, et per trēs diēs **spolia** auferēbant prō praedae magnitūdine.

26 **Diē** autem quārtō congregātī sunt in **valle** Barachā; etenim, quoniam ibi benedīxerant Dominō, vocāvērunt locum illum **vallis** Benedictiōnis usque in praesentem diem.

27 Reversusque **est** **omnis** vir Iūdae et Ierusālem et Iosaphat ante eōs in Ierusālem cum **laetitiā** **magnā**, eō quod dedisset eīs Dominus gaudium dē inimīcīs **suīs**;

28 ingressīque sunt Ierusālem cum psaltēriīs et citharīs et tubīs in domum Dominī.

29 Irruit autem pavor Deī super **ūniversa** **rēgna** terrārum, cum audīssent quod pugnāsset Dominus contrā inimīcōs Isrāēl.

30 Quiēvitque rēgnum Iosaphat, et praebuit **eī** Deus eius pācem per circuitum.

31 Rēgnāvit igitur Iosaphat super Iūdam. Et erat trīgintā quīnque annōrum, cum rēgnāre coepisset; vīgintī autem et quīnque annīs rēgnāvit in Ierusālem. **Nōmen** mātris eius Azuba **fīlia** Selachī.

32 Et ambulāvit in **viā** patris **suī** Asa nec dēclīnāvit ab **eā**, faciēns quod rēctum erat **cōram** Dominō.

33 Vērumtamen **excelsa** nōn **ablāta** sunt; et adhūc **populus** nōn dīrēxerat cor suum ad Deum patrum suōrum.

34 **Reliqua** autem gestōrum Iosaphat, priōrum et novissimōrum, **scrīpta** sunt in verbīs Iehu fīliī Hanānī, quae **dīgesta** sunt in librōs rēgum Isrāēl.

35 Post haec iniit amīcitiās Iosaphat rēx Iūdae cum Ochozīā **rēge** Isrāēl, cuius **opera** fuērunt **impiissima**,

36 et particeps fuit, ut facerent nāvēs, quae īrent in Tharsīs, fēcēruntque classem in Asiongaber.

37 Prophētāvit autem Eliezer fīlius Dōdiae dē Maresā contrā Iosaphat dīcēns: ”Quia habuistī foedus cum Ochozīā, percussit Dominus **opera** **tua**”. Contrītaeque sunt nāvēs nec potuērunt īre in Tharsīs.

## 21

1 Dormīvit autem Iosaphat cum patribus **suīs** et sepultus **est** cum eīs in cīvitāte Dāvīd; rēgnāvitque Ioram fīlius eius prō eō.

2 Quī habuit frātrēs fīliōs Iosaphat Azāriam et Iahiel et Zacharīam et Azāriam et Michael et Saphatiam: omnēs hī fīliī Iosaphat **rēgis** Isrāēl.

3 **Dēdit**que eīs pater suus **multa** **mūnera** argentī et aurī et rēs pretiōsās cum cīvitātibus mūnītissimīs in **Iūdā**; rēgnum autem trādidit Ioram, eō quod **esset** prīmōgenitus.

4 Surrēxit ergō Ioram super rēgnum patris **suī**; cumque sē cōnfirmāsset, **occīdit** omnēs frātrēs suōs gladiō et quōsdam dē prīncipibus Isrāēl.

5 Trīgintā duōrum annōrum erat Ioram, cum rēgnāre coepisset, et octo annīs rēgnāvit in Ierusālem.

6 Ambulāvitque in viīs rēgum Isrāēl, sīcut ēgerat **domus** Achab; **fīlia** quippe Achab erat uxor eius. Et fēcit **malum** in cōnspectū Dominī.

7 Nōluit autem Dominus **disperdere** domum Dāvīd propter **pactum**, quod inierat cum eō, et quia prōmīserat, ut daret **eī** lucernam et fīliīs eius omnī tempore.

8 In diēbus illīs rebellāvit Edom, nē **esset** subditus Iūdae, et cōnstituit sibi rēgem.

9 Cumque trānsīsset Ioram cum prīncipibus **suīs** et cūnctīs curribus, quī erant sēcum, surrēxit nocte et percussit Edom, quī eum circumdederat, et omnēs **ducēs** curruum eius.

10 Attamen rebellāvit Edom, nē **esset** sub diciōne Iūdae, usque ad hanc diem. **Eō** tempore et Lobnā recessit, nē **esset** sub manū illīus; dērelīquerat enim Dominum, Deum patrum suōrum.

11 Īnsuper et **excelsa** fabricātus **est** in montibus Iūdae et fornicārī fēcit habitātōrēs Ierusālem et praevāricārī Iūdam.

12 Allātae sunt autem **eī** litterae ab **Eliā** **prophēta**, in quibus scrīptum erat: “Haec dīcit Dominus, Deus Dāvīd patris tuī: Quoniam nōn ambulāstī in viīs Iosaphat patris tuī et in viīs Asa **rēgis** Iūdae,

13 sed **incessistī** per iter rēgum Isrāēl et fornicārī fēcistī Iūdam et habitātōrēs Ierusalem **imitātus** fornicātiōnem **domūs** Achab, īnsuper et frātrēs tuōs domum patris tuī meliōrēs tē **occīdistī**:

14 ecce Dominus percutiet **plāgā** **magnā** **populum** tuum, fīliōs et uxōrēs tuās ūniversamque substantiam tuam;

15 tū autem aegrōtābis pessimō languōre uterī tuī, dōnec ēgrediantur vītālia **tua** paulātim per singulōs diēs”.

16 Suscitāvit ergō Dominus contrā Ioram spīritum Philisthinōrum et Arabum, quī cōnfīnēs sunt **Aethiopibus**,

17 et ascendērunt in terram Iūdae et irrūpērunt in eam dīripuēruntque cūnctam substantiam, quae **inventa** **est** in domō **rēgis**, īnsuper et fīliōs eius et uxōrēs, nec remānsit **eī** fīlius **nisi** Ioachaz, quī minimus nātū erat.

18 Et post haec omnia percussit eum Dominus alvī languōre īnsānābilī.

19 Cumque diēī succēderet diēs, et temporum **spatia** volverentur, duōrum annōrum explētus **est** circulus; et sīc **longā** cōnsūmptus **tābe**, **ita** ut ēgereret etiam vīscera **sua**, languōre pariter et **vīta** caruit. Mortuusque **est** in īnfirmitāte **pessimā**, et nōn fēcit **eī** **populus** eius secundum mōrem combustiōnis exsequiās, sīcut fēcerat maiōribus eius.

20 Trīgintā duōrum annōrum fuit, cum rēgnāre coepisset, et octo annīs rēgnāvit in Ierusālem. Obiitque nūllō relictō dēsīderiō **suī**; et sepeliērunt eum in cīvitāte Dāvīd, vērumtamen nōn in sepulcrō rēgum.

## 22

1 Cōnstituērunt autem habitātōrēs Ierusālem Ochoziam fīlium eius minimum rēgem prō eō; omnēs enim maiōrēs nātū interfēcerat **turbā**, quae irruerat cum Ārabibus in **castra**. Rēgnāvitque Ochozīās fīlius Ioram **rēgis** Iūdae.

2 Fīlius vīgintī duo annōrum erat Ochozīās, cum rēgnāre coepisset, et ūnō annō rēgnāvit in Ierusālem. **Nōmen** mātris eius Athalia **fīlia** Amrī.

3 Sed et ipse **ingressus** **est** per viās **domūs** Achab; māter enim eius impulit eum, ut **impiē** ageret.

4 Fēcit igitur **malum** in cōnspectū Dominī sīcut **domūs** Achab; ipsī enim fuērunt **eī** cōnsiliāriī post mortem patris **suī** in interitum eius.

5 Ambulāvitque in cōnsiliīs eōrum et perrēxit cum Ioram fīliō Achab **rēge** Isrāēl in bellum contrā Hazael rēgem **Syriae** in Ramoth Galaad; vulnerāvēruntque **Syrī** Ioram.

6 Quī reversus **est**, ut cūrārētur in Iezrahel ā **plāgīs**, quās accēperat in suprādictō certāmine.

Igitur Ochoziās fīlius Ioram rēx Iūdae dēscendit, ut invīseret Ioram fīlium Achab in Iezrahel aegrōtantem.

7 Voluntātis quippe fuit Deī adversum Ochoziam, ut venīret ad Ioram et, cum vēnisset, ēgrederētur cum eō adversum Iehū fīlium Namsī, quem ūnxit Dominus, ut dēlēret domum Achab.

8 Cum ergō iūdicium faceret Iehu in domum Achab, **invēnit** prīncipēs Iūdae et fīliōs frātrum Ochoziae, quī ministrābant **eī**, et interfēcit illōs.

9 Ipsumque perquīsīvit Ochoziam, et comprehendērunt eum latentem in **Samarīā**; adductumque ad sē Iehū **occīdit**. Et sepeliērunt eum, eō quod dīcēbant eum **esse** fīlium Iosaphat, quī quaesierat Dominum in **tōtō** **corde** suō.

Nec erat aliquis dē stirpe Ochoziae, quī posset rēgnāre.

10 Athalia autem māter eius vidēns quod mortuus **esset** fīlius suus surrēxit et interfēcit omnem stirpem rēgiam **domus** Iūdae.

11 Porrō Iosabeth **fīliā** **rēgis** tulit Ioās fīlium Ochoziae et **fūrāta** **est** eum dē **mediō** fīliōrum **rēgis**, cum interficerentur, absconditque cum nūtrīce **suā** in cubiculō lectulōrum. Iosabeth autem, quae absconderat eum, erat **fīlia** **rēgis** Ioram, uxor Ioiadae pontificis, soror Ochoziae; et idcircō Athalia nōn interfēcit eum.

12 Fuit ergō cum eīs in domō Deī absconditus sex annīs, quibus rēgnāvit Athalia super terram.

## 23

1 Annō autem septimō cōnfortātus Ioiadā assūmpsit centuriōnēs, Azariam vidēlicet fīlium Ieroham et Ismaēl fīlium Iohanān, Azariam **quoque** fīlium Obed et Maasiam fīlium Adāiae et Elisaphat fīlium Zechrī, et iniit cum eīs foedus.

2 Quī circumeuntēs Iūdam congregāvērunt Lēvītās dē cūnctīs urbibus Iūdae et prīncipēs familiārum Isrāēl vēnēruntque in Ierusālem.

3 Iniit igitur **omnis** congregātiō **pactum** in domō Deī cum **rēge**. Dīxitque ad eōs Ioiada: ”Ecce fīlius **rēgis** rēgnābit, sīcut **locūtus** **est** Dominus super fīliōs Dāvīd.

4 **Hoc** **est** ergō, quod faciētis.

5 **Tertiā** pars vestrum, quī veniunt ad sabbatum sacerdōtum et Lēvītārum et iānitōrum, erit in portīs, **tertia** vērō pars ad domum **rēgis** et **tertia** in **portā**, quae appellātur Fundāmentī; omne vērō reliquum vulgus sit in ātriīs **domus** Dominī.

6 Nec quisquam **alius** ingrediātur domum Dominī, **nisi** sacerdōtēs et quī ministrant dē **Lēvītīs**; ipsī tantummodo ingrediantur, quia sānctificātī sunt. Et omne reliquum vulgus observet observātiōnem Dominī.

7 Lēvītae autem circumdent rēgem habentēs singulī **arma** **sua** in manū. Et sī **quis** **alius** **ingressus** fuerit templum, interficiātur. Sintque cum **rēge** et intrante et ēgrediente”.

8 Fēcērunt igitur Lēvītae et ūniversus **Iūda** iuxtā omnia, quae praecēperat Ioiada pontifex; et assūmpsērunt singulī virōs suōs, quī veniēbant sabbatō cum hīs, quī sabbatō ēgressūrī erant: siquidem Ioiada pontifex nōn dīmīsit abīre turmās, quae sibi per singulās **hebdomadās** **succēdere** cōnsuēverant.

9 **Dēdit**que Ioiada sacerdōs centuriōnibus lanceās clipeōsque et peltās **rēgis** Dāvīd, quae erant in domō Deī.

10 Cōnstituitque omnem **populum** tenentium **tēla** ā **parte** templī **dextrā** usque ad partem templī sinistram **cōram** altārī et templō per circuitum **rēgis**.

11 Et ēdūxērunt fīlium **rēgis** et dedērunt **eī** **diadēma** et testimōnium et cōnstituērunt eum rēgem. Ūnxērunt **quoque** illum Ioiada pontifex et fīliī eius; imprecātīque sunt **eī** atque dīxērunt: ”Vīvat rēx!”.

12 Quod cum audīsset Athalia, **vōcem** scīlicet currentium atque laudantium rēgem, **ingressa** **est** ad **populum** in templum Dominī.

13 Cumque vīdisset rēgem stantem super gradum suum in introitū et prīncipēs tubāsque circā eum omnemque **populum** terrae gaudentem atque clangentem tubīs cantōrēsque cum dīversī **generis** organīs signum dantēs ad laudandum, scidit vestīmenta **sua** et ait: ”Coniūrātiō, coniūrātiō!”.

14 Praecēpit autem Ioiada pontifex centuriōnibus, quī erant super **exercitum**, dīcēns: ”Ēdūcite illam extrā **saepta** templī! Quī autem sequētur eam, interficiātur **foris** gladiō!”. Dīxerat enim sacerdōs: ”Nōn **occīdētis** eam in domō Dominī!”.

15 Et imposuērunt **eī** **manus**; cumque intrāsset portam Equōrum **domūs** **rēgis**, interfēcērunt eam ibi.

16 Pepigit autem Ioiadā foedus inter sē ūniversumque **populum** et rēgem, ut **esset** **populus** Dominī.

17 Itaque **ingressus** **est** **omnis** **populus** domum Baal et dēstrūxērunt eam et altāria ac simulācra illīus cōnfrēgērunt; Matthan **quoque** sacerdōtem Baal interfēcērunt ante **ārās**.

18 Cōnstituit autem Ioiadā praepositōs in domō Dominī sub manibus sacerdōtum et Lēvītārum, quōs distribuit Dāvīd in domō Dominī, ut offerrent holocausta Dominō, sīcut scrīptum **est** in **lēge** Moȳsī, in gaudiō et canticīs iuxtā dispositiōnem Dāvīd.

19 Cōnstituit **quoque** iānitōrēs in portīs **domūs** Dominī, ut nōn ingrederētur eam immundus in omnī rē.

20 Assūmpsitque centuriōnēs et fortissimōs virōs ac prīncipēs **populī** et omne vulgus terrae, et fēcērunt **dēscendere** rēgem dē domō Dominī et introīre per **medium** portae Superiōris in domum **rēgis** et collocāvērunt eum in soliō rēgālī.

21 Laetātusque **est** **omnis** **populus** terrae, et urbs quiēvit; porrō Athalia **interfecta** **est** gladiō.

## 24

1 Septem annōrum erat Ioās, cum rēgnāre coepisset, et quadrāgintā annīs rēgnāvit in Ierusālem. **Nōmen** mātris eius Sebia dē Bersabee.

2 Fēcitque, quod bonum **est** **cōram** Dominō, cūnctīs diēbus Ioiadae **sacerdōtis**.

3 Accēpit autem **eī** Ioiada uxōrēs duās, ē quibus genuit fīliōs et fīliās.

4 Post quae placuit Ioās, ut īnstaurāret domum Dominī.

5 Congregāvitque sacerdōtēs et Lēvītās et dīxit eīs: ”Ēgrediminī ad cīvitātēs Iūdae et colligite dē ūniversō Isrāēl pecūniam ad sartatēctā templī Deī vestrī per singulōs annōs. Festīnātōque **hoc** facite”. Porrō Lēvītae nōn festīnārunt.

6 Vocāvitque rēx Ioiadam prīncipem et dīxit **eī**: ”Quārē nōn tibi fuit cūrae, ut cōgerēs Lēvītās īnferre dē **Iūdā** et dē Ierusālem pecūniam, quae **cōnstitūta** **est** ā Moyse servō Dominī, ut īnferret eam **omnis** congregātiō Isrāēl in tabernāculum testimōniī?

7 Athālia enim **impiissima** et fīliī eius dissipāvērunt domum Deī et dē ūniversīs, quae **sānctificāta** fuerant templō Dominī, dēdicāvērunt Baalim”.

8 Praecēpit ergō rēx, et fēcērunt arcam posuēruntque eam iuxtā portam **domūs** Dominī forīnsecus.

9 Et praedicātum **est** in **Iūdā** et Ierusālem, ut dēferrent singulī pretium Dominō, quod cōnstituit Moȳsēs[\*][moyses] servus Deī super Isrāēl in dēsertō.

10 Laetātīque sunt cūnctī prīncipēs et **omnis** **populus** et ingressī contulērunt in arcam atque mīsērunt **ita**, ut implērētur.

11 Cumque tempus **esset**, ut dēferrent arcam ad **magistrātūs** **rēgis** per **manūs** Lēvītārum, et vidērent multam **esse** pecūniam, ingrediēbātur **scrība** **rēgis** et quem prīmus sacerdōs cōnstituerat, effundēbantque pecūniam, quae erat in **arcā**; porrō arcam reportābant ad locum suum. Sīcque faciēbant per **singula** tempora, et **congregāta** **est** **īnfīnīta** **pecūnia**,

12 quam dedērunt rēx et Ioiada hīs, quī praeerant operibus **domus** Dominī. At illī condūcēbant ex **ea** caesōrēs lapidum et artificēs operum singulōrum, ut īnstaurārent domum Dominī, fabrōs **quoque** ferrī et **āeris**, ut **domus** Deī fulcīrētur.

13 **Ēgerunt**que operāriī, et obdūcēbātur cicātrīx operī per **manūs** eōrum, ac suscitāvērunt domum Dominī in statum **prīstinum** et **firmē** eam stāre fēcērunt.

14 Cumque haec complēssent, dētulērunt **cōram** **rēge** et Ioiadā reliquam partem pecūniae, dē **quā** **facta** sunt vāsa templī in ministerium et ad holocausta, phialae **quoque** et **cētera** vāsa **aurea** et **argentea**. Et offerēbantur holocausta in domō Dominī iūgiter cūnctīs diēbus Ioiadae.

15 Senuit autem Ioiada plēnus diērum et mortuus **est** cum centum trīgintā **esset** annōrum.

16 Sepeliēruntque eum in cīvitāte Dāvīd cum rēgibus, eō quod fēcisset bonum in Isrāēl cum Deō et cum domō eius.

17 Postquam autem obiit Ioiada, ingressī sunt prīncipēs Iūdae et adōrāvērunt rēgem, quī delinitus obsequiīs eōrum acquiēvit eīs.

18 Et dērelīquērunt templum Dominī, Deī patrum suōrum, serviēruntque **pālīs** et sculptilibus, et **facta** **est** **īra** contrā Iūdam et Ierusālem propter **hōc** peccātum.

19 Mittēbatque eīs prophētās, ut reverterentur ad Dominum, quōs prōtestantēs illī audīre nōlēbant.

20 **Spīritus** itaque Deī induit Zacharīam fīlium Ioiadae **sacerdōtis**; et stetit in cōnspectū **populī** et dīxit eīs: ”Haec dīcit Deus: Quārē trānsgrediminī **praecepta** Dominī, quod vōbīs nōn prōderit? Quia dērelīquistis Dominum, ipse dērelīquit vōs”.

21 Quī coniūrāvērunt adversus eum et lapidāvērunt eum iuxtā **rēgis** imperium in ātriō **domūs** Dominī.

22 Et nōn **est** **recordātus** Ioās rēx misericordiae, quam fēcerat Ioiadā pater illīus sēcum, sed interfēcit fīlium eius. Quī cum morerētur, ait: ”Videat Dominus et requīrat!”.

23 Cumque ēvolūtus **esset** annus, ascendit contrā eum **exercitus** **Syriae** **venit**que in Iūdam et Ierusālem et extermināvērunt cūnctōs prīncipēs **populī** atque ūniversam praedam mīsērunt **rēgī** **Damascum**.

24 Et **certē**, cum permodicus vēnisset numerus **Syrōrum**, trādidit Dominus manibus eōrum **exercitum** magnum valdē, eō quod relīquissent Dominum, Deum patrum suōrum; in Ioās **quoque** **ignōminiōsa** exercuēre iūdicia.

25 Et abeuntēs dīmīsērunt eum in languōribus magnīs. Coniūrāvērunt autem contrā eum servī **suī** in ultiōnem sanguinis fīliī Ioiadae **sacerdōtis** et **occīdērunt** eum in lectulō suō, et mortuus **est**. Sepeliēruntque eum in cīvitāte Dāvīd, sed nōn in sepulcrīs rēgum.

26 Īnsidiātī vērō sunt **eī** Zabad fīlius Semath Ammanitidis et Iozabad fīlius Semarith Moabitidis.

27 Porrō dē fīliīs eius, dē **summā** tribūtī, quod impositum fuerat sub eō, et dē īnstaurātiōne **domūs** Deī scrīptum **est** in commentāriīs librī rēgum. Rēgnāvitque Amasīās fīlius eius prō eō.

## 25

1 Vīgintī quīnque annōrum erat Amasīās, cum rēgnāre coepisset, et vīgintī novem annīs rēgnāvit in Ierusālem. **Nōmen** mātris eius Ioaden dē Ierusālem.

2 Fēcitque bonum in cōnspectū Dominī, vērumtamen nōn in **corde** perfectō.

3 Cumque rōborātum sibi vidēret imperium, iugulāvit servōs suōs, quī **occīderant** rēgem patrem suum,

4 sed fīliōs eōrum nōn interfēcit, sīcut scrīptum **est** in **librō** **lēgis** Moȳsī, ubi praecēpit Dominus dīcēns: ”Nōn **occīdentur** patrēs prō fīliīs, neque fīliī prō patribus **suīs**, sed ūnusquisque in suō peccātō moriētur”.

5 Congregāvit igitur Amasīās Iūdam et cōnstituit eōs per familiās tribūnōsque et centuriōnēs in ūniversō **Iūda** et Beniamin. Et recēnsuit ā vīgintī annīs sūrsum **invēnit**que **trecenta** **milia** iuvenum, quī ēgrederentur ad pugnam et tenērent hastam et clipeum.

6 Mercēde **quoque** condūxit dē Isrāēl centum **mīlia** rōbustōrum centum talentīs argentī.

7 **Venit** autem homō Deī ad illum et ait: ”Ō rēx, nē ēgrediātur tēcum **exercitus** Isrāēl; nōn **est** enim Dominus cum Isrāēl, cūnctīs fīliīs Ephraim.

8 Quod sī putās in rōbore **exercitūs** **bella** **cōnsistere**, superārī tē faciet Deus ab hostibus: Deī quippe **est** et adiuvāre et in fugam **vertere**”.

9 Dīxitque Amasīās ad hominem Deī: ”Quid ergō fīet dē centum talentīs, quae **dedī** mīlitibus Isrāēl?”. Et respondit **eī** homō Deī: ”Habet Dominus, unde tibi dare possit multō hīs plūra”.

10 Sēparāvit itaque Amasīās **exercitum**, quī vēnerat ad eum ex Ephraim, ut reverterētur in locum suum; at illī contrā Iūdam vehementer īrātī reversī sunt in regiōnem suam.

11 Porrō Amasīās cōnfīdenter ēdūxit **populum** suum et abiit in **vallem** Salīnārum percussitque fīliōs Seir decem **mīlia**.

12 Et **alia** decem **mīlia** **virōrum** cēpērunt fīliī Iūdae et addūxērunt ad praeruptum cuiusdam petrae praecipitāvēruntque eōs dē summō in praeceps, quī ūniversī crepuērunt.

13 At ille **exercitus**, quem remīserat Amasīās, nē sēcum īret ad proelium, diffūsus **est** in cīvitātibus Iūdae ā **Samarīā** usque Bethorōn et, interfectīs **tribūs** mīlibus, dīripuit praedam magnam.

14 Amasīās vērō, post caedem Idūmaeōrum et allātōs deōs fīliōrum Seir, statuit illōs in deōs sibi et adōrābat eōs et illīs adolēbat.

15 Quam ob rem īrātus Dominus contrā Amasīam mīsit ad illum prophētam, quī dīceret **eī**: ”Cūr adōrāstī deōs, quī nōn līberāvērunt **populum** suum dē manū **tuā**?”.

16 Cumque haec ille loquerētur, respondit **eī**: ”Num cōnsiliārium **rēgis** fēcimus tē? Quiēsce! Cūr interficiam tē?”. Discēdēnsque **prophēta**: ”Sed sciō, inquit, quod dēcrēvit Deus **occīdere** tē, quia fēcistī **hoc** et nōn acquiēvistī cōnsiliō meō”.

17 Igitur Amasīās rēx Iūdae, initō cōnsiliō, mīsit ad Ioās fīlium Ioachaz fīliī Iehū rēgem Isrāēl dīcēns: ”**Vēnī**, videāmus nōs mūtuō!”.

18 At ille remīsit nūntium dīcēns: ”Carduus, quī **est** in **Libanō**, mīsit ad cedrum **Libanī** dīcēns: “Dā fīliam tuam fīliō meō uxōrem”. Et ecce bēstiae agrī, quae erant in **Libanō**, trānsiērunt et conculcāvērunt carduum.

19 Dīxistī: “Percussī Edom!”. Et idcircō ērigitur cor tuum in superbiam. **Sēde** in domō **tuā**! Cūr **malum** adversum tē prōvocās, ut cadās et tū et **Iūda** tēcum?”.

20 Nōluit audīre Amasīās, eō quod Dominī **esset** voluntās, ut trāderētur in manibus hostium propter cultum deōrum Edom.

21 Ascendit igitur Ioās rēx Isrāēl, et mūtuōs sibi praebuēre **cōnspectūs**: ipse et Amasīās rēx Iūdae in Bethsamēs Iūdae.

22 Corruitque **Iūda** **cōram** Isrāēl et **fūgit** in tabernācula **sua**.

23 Porrō Amasīam rēgem Iūdae fīlium Ioās fīliī Ioachaz cēpit Ioās rēx Isrāēl in Bethsamēs et addūxit in Ierusālem dēstrūxitque mūrum eius ā **portā** Ephraim usque ad portam Angulī quadringentīs **cubitīs**.

24 Omne **quoque** aurum et argentum et **ūniversa** vāsa, quae repererat in domō Deī et apud Obededom in thēsaurīs etiam **domūs** rēgiae, necnōn et **obsidēs** redūxit Samarīam.

25 Vīxit autem Amasīās fīlius Ioās rēx Iūdae, postquam mortuus **est** Ioās fīlius Ioachaz rēx Isrāēl, quīndecim annīs.

26 **Reliqua** vērō gestōrum Amasīae priōrum et novissimōrum **scrīpta** sunt in **librō** rēgum Iūdae et Isrāēl.

27 Quī postquam recessit ā Dominō, tetendērunt **eī** īnsidiās in Ierusālem; cumque fūgisset Lachīs, mīsērunt post eum in Lachīs et interfēcērunt eum ibi.

28 Reportantēsque super equōs sepeliērunt eum cum patribus **suīs** in cīvitāte Dāvīd.

## 26

1 **Omnīs** autem **populus** Iūdae Oziam annōrum sēdecim cōnstituit rēgem prō patre suō **Amasīā**.

2 Ipse reaedificāvit Ailath et restituit eam diciōnī Iūdae, postquam dormīvit rēx cum patribus **suīs**.

3 Sēdecim annōrum erat Ozīās, cum rēgnāre coepisset, et quīnquāgintā duōbus annīs rēgnāvit in Ierusālem. **Nōmen** mātris eius Iechēlia dē Ierusālem.

4 Fēcitque, quod erat rēctum in oculīs Dominī iuxtā omnia, quae fēcerat Amasīās pater eius.

5 Et exquīsīvit Deum in diēbus Zacharīae, quī ērudīvit eum in timōre Deī; et quamdiū requīrēbat Dominum, eum prōsperārī fēcit Deus.

6 Dēnique **ēgressus** **est** et pugnāvit contrā Philisthim et dēstrūxit mūrum Geth et mūrum Iabniae mūrumque Azōtī. Aedificāvit **quoque** oppida in regiōne Azōtī et Philisthim.

7 Et adiūvit eum Deus contrā Philisthim et contrā Arabās, quī habitābant in Gurbaal, et contrā Meunitās.

8 Pendēbantque Ammonitae **mūnera** Oziae; et dīvulgātum **est** **nōmen** eius usque ad introitum Aegyptī, quia cōnfortātus **est** in excelsum.

9 Aedificāvitque Ozīās turrēs in Ierusālem super portam Angulī et super portam **Vallis** et super Angulum firmāvitque eās. 10 Exstrūxit etiam turrēs in sōlitūdine et **fōdit** cisternās plūrimās, eō quod habēret **multa** pecora tam in Sephēla quam in plānitiē; agricolās **quoque** habuit et vīnitōrēs in montibus et in campīs fertilibus; erat quippe homō agricultūrae dēditus.

11 Fuit autem **exercitus** bellātōrum eius, quī prōcēdēbant ad **proelia** in turmīs secundum numerum **cēnsus** per **manum** Iehiel scrībae Maasiaeque praefectī sub manū Hanāniae, quī erat dē ducibus **rēgis**.

12 **Omnīs**que numerus prīncipum per familiās **virōrum** fortium duōrum **milium** sēscentōrum.

13 Et sub eīs ūniversus **exercitus** trecentōrum et septem **milium** quīngentōrum, quī erant aptī ad **bella**, ut prō **rēge** contrā adversāriōs dīmicārent.

14 Praeparāvit **quoque** eīs Oziās, id **est** cūnctō exercituī, clipeōs et hastās et galeās et lōrīcās **arcūs**que et fundās ad iaciendōs lapidēs.

15 Et fēcit in Ierusālem māchinās excōgitātās **arte**, quās in turribus collocāvit et in angulīs mūrōrum, ut mitterent sagittās et saxa grandia; ēgressumque **est** **nōmen** eius procul, eō quod mīrābiliter auxiliārētur **eī** Dominus et corrōborāsset illum.

16 Sed, cum rōborātus **esset**, ēlevātum **est** cor eius in interitum suum, et dēlīquit contrā Dominum Deum suum; **ingressus**que templum Dominī adolēre voluit incēnsum super altāre thȳmiāmatis.

17 Statimque **ingressus** post eum Azāriās sacerdōs et cum eō sacerdōtēs Dominī octōgintā **virī** fortissimī;

18 restitērunt **rēgī** atque dīxērunt: ”Nōn **est** tuī officiī, Ozia, ut adoleās incēnsum Dominō, sed sacerdōtum, **hoc** **est** fīliōrum Aarōn, quī cōnsecrātī sunt ad huiuscemodī ministerium. Ēgredere dē sānctuāriō, quia praevāricātus **es**; et nōn reputābitur tibi in glōriam **hoc** ā Dominō Deō”.

19 Īrātusque **est** Oziās et tenēns in manū tūribulum, ut adolēret incēnsum, minābātur sacerdōtibus. Statimque **orta** **est** **lepra** in fronte eius **cōram** sacerdōtibus in domō Dominī super altāre thȳmiāmatis.

20 Cumque respexisset eum Azāriās pontifex et omnēs **reliquī** sacerdōtēs, vīdērunt lepram in fronte eius et festīnātō expulērunt eum; sed et ipse accelerāvit ēgredī, eō quod **malō** afflīxisset eum Dominus.

21 Fuit igitur Oziās rēx leprōsus usque ad diem **mortis** suae et habitāvit in domō **sēparātā** plēnus **lepra**, eō quod abscissus fuerat dē domō Dominī. Porrō Ioatham fīlius eius rēxit domum **rēgis** et iūdicābat **populum** terrae.

22 **Reliqua** autem gestōrum Oziae priōrum et novissimōrum scrīpsit Īsaiās fīlius Amōs **prophēta**.

23 Dormīvitque Ozīās cum patribus **suīs**, et sepeliērunt eum in agrō rēgālium sepulcrōrum, eō quod dīcēbant: ”Erat leprōsus”. Rēgnāvitque Ioatham fīlius eius prō eō.

## 27

1 Vīgintī quīnque annōrum erat Ioatham, cum rēgnāre coepisset, et sēdecim annīs rēgnāvit in Ierusālem. **Nōmen** mātris eius Ierūsa **fīlia** Sadoc.

2 Fēcitque, quod rēctum erat **cōram** Dominō iuxtā omnia, quae fēcerat Ozīās pater suus, exceptō quod nōn **est** **ingressus** templum Dominī, et adhūc **populus** dēlinquēbat.

3 Ipse aedificāvit portam **domūs** Dominī Superiōrem et in mūrō Ophel **multa** cōnstrūxit.

4 Urbēs **quoque** aedificāvit in montibus Iūdae et in saltibus castella et turrēs.

5 Ipse pugnāvit contrā rēgem fīliōrum Ammōn et vīcit eōs, dedēruntque **eī** fīliī Ammōn in annō illō centum talenta argentī et decem **mīlia** chorōs trīticī ac totidem chorōs **hordeī**; haec **eī** praebuērunt fīliī Ammōn etiam in annō secundō et tertiō.

6 Corrōborātusque **est** Ioatham, eō quod dīrēxisset viās suās **cōram** Dominō Deō suō.

7 **Reliqua** autem gestōrum Ioatham et omnēs pugnae eius et viae scrīptae sunt in **librō** rēgum Isrāēl et Iūdae.

8 Vīgintī quīnque annōrum erat, cum rēgnāre coepisset, et sēdecim annīs rēgnāvit in Ierusālem.

9 Dormīvitque Ioatham cum patribus **suīs**, et sepeliērunt eum in cīvitāte Dāvīd; et rēgnāvit Achaz fīlius eius prō eō.

## 28

1 Vīgintī annōrum erat Achaz, cum rēgnāre coepisset, et sēdecim annīs rēgnāvit in Ierusālem. Nōn fēcit rēctum in cōnspectū Dominī sīcut Dāvīd pater eius,

2 sed ambulāvit in viīs rēgum Isrāēl. Īnsuper et simulācra fūdit Baalim.

3 Ipse **est**, quī adolēvit in **valle** fīliī Ennom et **lūstrāvit** fīliōs suōs in igne iuxtā abōminātiōnēs gentium, quās expulit Dominus **cōram** fīliīs Isrāēl.

4 Sacrificābat **quoque** et thȳmiāma succendēbat in excelsīs et in collibus et sub omnī lignō frondōsō.

5 Trādiditque eum Dominus Deus eius in manū **rēgis** **Syriae**, quī percussit eum multōsque captīvōs dē eō cēpit et addūxit in **Damascum**. **Manibus** **quoque** **rēgis** Isrāēl **trāditus** **est** et **percussus** **plāgā** grandī.

6 **Occidit** enim Phaceē fīlius Romēliae dē **Iūdā** centum vīgintī **mīlia** in **diē** ūnō, omnēs virōs bellātōrēs, eō quod relīquissent Dominum, Deum patrum suōrum.

7 Eōdem tempore **occīdit** Zechrī vir potēns ex Ephraim Maasiam fīlium **rēgis** et Ezricam praefectum **domūs**, Elcanam **quoque** secundum ā **rēge**.

8 Cēpēruntque fīliī Isrāēl dē frātribus **suīs** **ducenta** **milia** mulierum, puerōrum et puellārum, et īnfīnītam praedam pertulēruntque eam in Samarīam.

9 Erat autem ibi **prophēta** Dominī nōmine Oded, quī **ēgressus** obviam exercituī venientī in Samarīam dīxit eīs: ”Ecce, īrātus Dominus, Deus patrum vestrōrum, contrā Iūdam trādidit eōs in manibus vestrīs, et **occīdistis** eōs atrōciter, **ita** ut ad caelum pertingeret **vestra** crūdēlitās.

10 Īnsuper fīliōs Iūdae et Ierusālem vultis vōbīs subicere in servōs et ancillās. Attamen **nōnne** vōs ipsī **estis** in **culpā** **cōram** Dominō Deō vestrō?

11 **Audīte** ergō cōnsilium meum et redūcite captīvōs, quōs addūxistis dē frātribus vestrīs, quia magnus **furor** Dominī imminet vōbīs”.

12 Stetērunt itaque **virī** dē prīncipibus fīliōrum Ephraim, Azariās fīlius Iohanān, Barachiās fīlius Mosollamoth, Ezechiās fīlius Sellum et Amasa fīlius Adalī, contrā eōs, quī veniēbant dē proeliō,

13 et dīxērunt eīs: ”Nōn intrōdūcētis hūc captīvōs, quia ad culpam **cōram** Dominō, quae iam **est** super nōs, vultis adicere super **peccāta** **nostra** et culpam nostram. **Grandis** quippe **culpa** **est** nōbīs, et **īra** furōris Dominī super Isrāēl”.

14 Dīmīsēruntque **virī** bellātōrēs captīvōs et **ūniversa**, quae cēperant, **cōram** prīncipibus et omnī multitūdine.

15 Et surrēxērunt **virī** nōminātim dēsignātī et cōnfortāvērunt captīvōs omnēsque, quī nūdī erant, vestiērunt dē spoliīs. Cumque vestīssent eōs et calceāssent et refēcissent cibō ac pōtū ūnxissentque, dēdūxērunt eōs **sollicitē**, et quidem omnēs vacillantēs in iūmentīs, et addūxērunt Ierichō cīvitātem Palmārum ad frātrēs eōrum. Ipsīque reversī sunt Samarīam.

16 Tempore illō mīsit rēx Achaz ad rēgem Assyriōrum auxilium postulāns.

17 Vēnērunt enim et Idūmaeī et percussērunt Iūdam et cēpērunt captīvōs.

18 Philisthim **quoque** diffūsī sunt per urbēs Sephēlae et Nageb Iūdae cēpēruntque Bethsamēs et Aialōn et Gederoth, Sochō **quoque** cum vīculīs eius et Thamnan et Gamzō cum vīculīs eārum et habitāvērunt in eīs.

19 Humiliāverat enim Dominus Iūdam propter Achaz rēgem Isrāēl, eō quod relaxāsset **eī** frēnum et contemptuī habuisset Dominum.

20 **Venit**que contrā eum Theglathphalasar rēx Assyriōrum, quī afflīxit eum, nōn autem cōnfortāvit.

21 Achaz enim, **spoliātā** domō Dominī et domō **rēgis** et prīncipum, **dedit** **rēgī** Assyriōrum **mūnera**, et tamen nihil **eī** prōfuit.

22 Īnsuper et in tempore angustiae suae auxit contemptum in Dominum. Ipse rēx Achaz

23 immolāvit dīīs Damascī victimās percussōribus **suīs** et dīxit: ”Dīī rēgum **Syriae** auxiliantur eīs; quōs ego plācābō hostiīs, et **aderunt** mihi”, cum ē contrāriō ipsī fuerint **ruīnā** **eī** et ūniversō Isrāēl.

24 Dīreptīs itaque Achaz omnibus **vāsīs** **domūs** Deī atque **cōnfractīs**, clausit iānuās templī Deī et fēcit sibi altāria in ūniversīs angulīs Ierusālem.

25 In singulīs **quoque** urbibus Iūdae exstrūxit **excelsa** ad adolendum dīīs aliēnīs atque ad īrācundiam prōvocāvit Dominum, Deum patrum suōrum.

26 **Reliqua** autem gestōrum eius et omnium operum suōrum priōrum et novissimōrum **scrīpta** sunt in **librō** rēgum Iūdae et Isrāēl.

27 Dormīvitque Achaz cum patribus **suīs**, et sepeliērunt eum in cīvitāte Ierusālem; nōn autem posuērunt eum in sepulcra rēgum Isrāēl. Rēgnāvitque Ezechiās fīlius eius prō eō.

## 29

1 Igitur Ezechiās rēgnāre coepit, cum vīgintī quīnque **esset** annōrum, et vīgintī novem annīs rēgnāvit in Ierusālem. **Nōmen** mātris eius Abī **fīlia** Zacharīae.

2 Fēcitque, quod erat placitum in cōnspectū Dominī, iuxtā omnia, quae fēcerat Dāvīd pater eius.

3 Ipse annō et **mēnse** prīmō rēgnī **suī** aperuit valvās **domūs** Dominī et īnstaurāvit eās.

4 Addūxitque sacerdōtēs atque Lēvītās et congregāvit eōs in **platēam** orientālem

5 dīxitque ad eōs: ”**Audīte** mē, Lēvītae! Nunc sānctificāminī; **mundāte** domum Dominī, Deī patrum vestrōrum, et auferte omnem immunditiam dē sānctuāriō.

6 Peccāvērunt patrēs nostrī et fēcērunt **mālum** in cōnspectū Dominī Deī nostrī dērelinquentēs eum; āvertērunt faciēs suās ā tabernāculō Dominī et praebuērunt dorsum.

7 Īnsuper clausērunt ōstia, quae erant in porticū, et exstīnxērunt lucernās incēnsumque nōn adolēvērunt et holocausta nōn obtulērunt in sānctuāriō Deō Isrāēl.

8 Concitātus **est** itaque **furor** Dominī super Iūdam et Ierusālem; trādiditque eōs in commōtiōnem et in stupōrem et in sībilum, sīcut ipsī cernitis oculīs vestrīs.

9 Ēn, corruērunt patrēs nostrī gladiīs, fīliī nostrī et fīliae nostrae et coniugēs captīvae ductae sunt propter **hoc** scelus.

10 Nunc igitur **placet** mihi, ut ineam foedus cum Dominō, Deō Isrāēl, et āvertat ā nōbīs furōrem īrae suae.

11 Fīliī meī, nōlīte **neglegere**; vōs enim ēlēgit Dominus, ut stētis **cōram** eō et ministrētis illī **colātis**que eum et adoleātis”.

12 Surrēxērunt ergō Lēvītae, Mahath fīlius Amasāī et Ioēl fīlius Azāriae dē fīliīs Caath; porrō dē fīliīs Merārī Cīs fīlius Abdī et Azariās fīlius Iallelel; dē fīliīs autem Gersōn Ioah fīlius Zimma et **Ēden** fīlius Ioah;

13 at vērō dē fīliīs Elisaphān Semrī et Iehiel; dē fīliīs **quoque** Asaph Zacharīās et Matthāniās;

14 necnōn dē fīliīs Hemān Iahiel et Semēī; sed et dē fīliīs Idithun Semeiās et Oziēl.

15 Congregāvēruntque frātrēs suōs et sānctificātī sunt et ingressī iuxtā mandātum **rēgis** et imperium Dominī, ut expiārent domum Deī.

16 Sacerdōtēs **quoque** ingressī intrā templum Dominī, ut mundārent illud, extulērunt omnem immunditiam, quam intrō reppererant in vestibulum **domūs** Dominī, quam tulērunt Lēvītae et asportāvērunt ad torrentem **Cedrōn** forās.

17 Coepērunt autem **prīmā** **diē** **mēnsis** prīmī sānctificāre et in **diē** **octāva** eiusdem **mēnsis** ingressī sunt porticum templī Dominī et sānctificāvērunt templum Dominī diēbus octo; et in **diē** **sextā** **decima** **mēnsis** eiusdem, quod coeperant, implēvērunt.

18 Ingressī **quoque** sunt ad Ezechiam rēgem et dīxērunt **eī**: ”Mundāvimus omnem domum Dominī et altāre holocaustī vāsaque eius necnōn et mēnsam prōpositiōnis cum omnibus **vāsīs** **suīs**

19 cūnctamque templī supellectilem, quam remōverat rēx Achaz in rēgnō suō in praevāricātiōne **suā**, restituimus et sānctificāvimus. Ecce **exposita** sunt omnia **cōram** altārī Dominī”.

20 Cōnsurgēnsque dīlūculō Ezechiās rēx adūnāvit prīncipēs cīvitātis et ascendit domum Dominī.

21 Attulēruntque simul taurōs septem, arietēs septem, **agnōs** septem et hircōs septem prō peccātō, prō rēgnō, prō sānctuāriō, prō **Iūdā**; dīxit **quoque** sacerdōtibus fīliīs Aarōn, ut offerrent super altāre Dominī.

22 Mactāvērunt igitur taurōs et suscēpērunt sacerdōtēs sanguinem et fūdērunt illum super altāre; mactāvērunt etiam arietēs et illōrum sanguinem super altāre fūdērunt; immolāvērunt **agnos** et fūdērunt super altāre sanguinem.

23 Applicaverunt hircōs prō peccātō **cōram** **rēge** et **ūniversa** multitūdine imposuēruntque **manūs** suās super eōs,

24 et immolāvērunt illōs sacerdōtēs et aspersērunt sanguinem eōrum super altāre prō piāculō ūniversī Israēlis; prō omnī quippe Isrāēl praecēperat rēx, ut holocaustum fieret et prō peccātō.

25 Cōnstituit **quoque** Lēvītās in domō Dominī cum cymbalīs et psaltēriīs et citharīs secundum dispositiōnem Dāvīd et Gad **videntīs** **rēgis** et Nathan prophētae; siquidem Dominī praeceptum fuit per **manum** prophētārum eius.

26 Stetēruntque Lēvītae tenentēs organa Dāvīd, et sacerdōtēs tubās.

27 Et iussit Ezechiās, ut offerrent holocaustum super altāre; cumque offerrētur holocaustum, coepērunt laudēs **canere** Dominō et **clangere** tubīs atque in dīversīs organīs Dāvīd **rēgis** Isrāēl concrepāre.

28 Omnī autem **turbā** adōrante, cantōrēs et iī, quī tenēbant tubās, erant in officiō suō, dōnec complērētur holocaustum.

29 Cumque **fīnīta** **esset** oblātiō, incurvātus **est** rēx et omnēs, quī erant cum eō, et adōrāvērunt.

30 Praecēpitque Ezechiās et prīncipēs **Lēvītis**, ut laudārent Dominum verbīs Dāvīd et Asaph **videntis**; quī laudāvērunt eum **magna** **laetitia** et curvātō **genū** adōrāvērunt.

31 Ezechiās autem etiam haec addidit: ”Nunc, **implētīs** manibus vestrīs Dominō, accēdite et afferte victimās et sacrificia prō grātiārum āctiōne in domō Dominī”. Attulit ergō **ūniversa** multitūdō hostiās et sacrificia prō grātiārum āctiōne, et **omnis** voluntārius et prōnī animī holocausta.

32 Porrō numerus holocaustōrum, quae attulit multitūdō, **hīc** fuit: taurōs septuāgintā, arietēs centum, **agnōs** ducentōs, in holocaustum Dominō omnia haec.

33 Sānctificāvēruntque Dominō bovēs sēscentōs et ovēs tria **mīlia**.

34 Sacerdōtēs vērō paucī erant nec poterant sufficere, ut pellēs holocaustōrum dētraherent; unde et Lēvītae frātrēs eōrum adiūvērunt eōs, dōnec implērētur opus, et sānctificārentur sacerdōtēs; Lēvītae quippe rēctī **corde**, ut sānctificārentur **magis** quam sacerdōtēs.

35 Fuērunt igitur holocausta **plūrima**, adipēs pācificōrum et lībāmina, quae pertinēbant ad holocausta.

Restitūtus **est** **ita** **cultūs** **domūs** Dominī.

36 Laetātusque **est** Ezechiās et **omnis** **populus** dē eō, quod parāvit Dominus **populō**; **repente** quippe **hoc** factum **est**.

## 30

1 Mīsit **quoque** Ezechiās ad omnem Isrāēl et Iūdam scrīpsitque et epistulās ad Ephraim et **Mānāssen**, ut venīrent ad domum Dominī in Ierusālem et facerent **Pascha** Dominō, Deō Isrāēl.

2 Initō **quoque** cōnsiliō **rēgis** et prīncipum et ūniversī **coetūs** in Ierusālem, dēcrēvērunt, ut facerent **Pascha** **mēnsē** secundō.

3 Nōn enim potuerant facere in tempore suō, quia sacerdōtēs, quī possent sufficere, sānctificātī nōn fuerant, et **populus** necdum **congregātus** erat in Ierusālem.

4 Placuit ergō sermō **rēgī** et omnī multitūdinī,

5 et dēcrēvērunt, ut mitterent nūntiōs in ūniversum Isrāēl dē Bersabee usque **Dān**, ut venīrent et facerent **Pascha** Dominō, Deō Isrāēl, in Ierusālem; in **plūrimā** enim multitūdine nōn fēcerant, sīcut **lēge** praescrīptum **est**.

6 Perrēxēruntque cursōrēs cum epistulīs ex **rēgis** manū et prīncipum eius in ūniversum Isrāēl et Iūdam, iuxtā quod rēx iusserat, praedicantēs: ”Fīliī Isrāēl, revertiminī ad Dominum, Deum Abraham et Isaāc et Isrāēl, ut revertātur ad reliquiās, quae effūgērunt **manum** rēgum Assyriōrum.

7 Nōlīte fierī sīcut patrēs vestrī et frātrēs, quī recessērunt ā Dominō, Deō patrum suōrum, et trādidit eōs in interitum, ut ipsī cernitis.

8 Nōlīte nunc indūrāre cervīcēs vestrās sīcut patrēs vestrī. **Trāditē** **manus** Dominō et venīte ad sānctuārium eius, quod sānctificāvit in aeternum; **servītē** Dominō Deō vestrō, ut āvertātur ā vōbīs **īra** furōris eius.

9 Sī enim vōs reversī **fuerītis** ad Dominum, frātrēs vestrī et fīliī habēbunt misericordiam **cōram** dominīs **suīs**, quī illōs dūxēre captīvōs, et revertentur in terram hanc: misericors enim et clēmēns **est** Dominus Deus vester et nōn āvertet faciem suam ā vōbīs, sī reversī **fuerītis** ad eum”.

10 Igitur cursōrēs pergēbant dē cīvitāte in cīvitātem per terram Ephraim et Mānāsse usque **Zabulōn**, illīs irrīdentibus et subsannantibus eōs.

11 Attamen quīdam **virī** ex Aser et Mānāsse et **Zabulōn** sē humiliāvērunt et vēnērunt Ierusālem.

12 In **Iūdā** **quoque** **facta** **est** **manus** Dominī, ut daret eīs cor ūnum, ut facerent praeceptum **rēgis** et prīncipum iuxtā verbum Dominī.

13 **Congregātus** **est** ergō in Ierusālem **populus** multus, ut faceret sollemnitātem Azȳmōrum in **mēnse** secundō, **ecclēsiā** **magnā** valdē.

14 Et surgentēs dēstrūxērunt altāria, quae erant in Ierusālem, atque **ūniversa** thȳmiāmatēria subvertentēs prōiēcērunt in torrentem **Cedrōn**.

15 Et mactāvērunt **Pascha** **quārta** **decima** **diē** **mēnsis** secundī; sacerdōtēs autem atque Lēvītae cōnfūsī sānctificātī sunt et attulērunt holocausta in domum Dominī.

16 Stetēruntque in ōrdine suō iuxtā dispositiōnem et lēgem Moȳsī hominis Deī, sacerdōtēs vērō suscipiēbant effundendum sanguinem dē manibus Lēvītārum,

17 eō quod multī in coetū sānctificātī nōn **essent**; idcircō Lēvītae mactāvērunt victimās Paschae omnibus, quī nōn erant mundī, ut sānctificārent illās Dominō.

18 Valdē **magna** enim pars **populī**, dē Ephraim et Mānāsse et Issachar et **Zabulōn**, nōn erant mundātī; et comēdērunt **Pascha** nōn iuxtā, quod scrīptum **est**. Et ōrāvit prō eīs Ezē chīās dīcēns: ”Dominus bonus propitiētur

19 cūnctīs, quī dīrēxērunt cor suum, ut requīrerent Dominum, Deum patrum suōrum, quamvīs nōn secundum munditiam sānctuāriī”.

20 Quem exaudīvit Dominus, et plācātus **est** **populō**.

21 Fēcēruntque fīliī Isrāēl, quī inventī sunt in Ierusālem, sollemnitātem Azȳmōrum septem diēbus in **laetitiā** **magnā**, laudāvērunt Dominum et per singulōs diēs Lēvītae et sacerdōtēs per organa benesonantia.

22 Et **locūtus** **est** Ezechiās ad cor omnium Lēvītārum, quī habēbant intellegentiam bonam super Dominō; et complēvērunt sollemnitātem septem diērum immolantēs victimās pācificōrum et laudantēs Dominum, Deum patrum suōrum.

23 Placuitque ūniversae multitūdinī, ut celebrārent etiam aliōs diēs septem, quod et fēcērunt cum ingentī gaudiō.

24 Ezechiās enim rēx Iūdae praebuerat multitūdinī mīlle taurōs et septem **mīlia** ovium; prīncipēs vērō dederant **populō** taurōs mīlle et ovēs decem **mīlia**; **sānctificāta** **est** ergō sacerdōtum **plūrima** multitūdō.

25 Et hilaritāte **perfūsa** **est** **omnis** **turba** Iūdae, tam sacerdōtum et Lēvītārum quam ūniversae frequentiae, quae vēnerat ex Isrāēl, advenae **quoque**, quī vēnerant dē **terrā** Isrāēl vel habitābant in **Iūdā**.

26 **Facta**que **est** **grandis** **laetitia** in Ierusālem, **quālis** ā diēbus Salomōnis fīliī Dāvīd **rēgis** Isrāēl in **eā** urbe nōn fuerat.

27 Surrēxērunt autem sacerdōtēs lēvīticī **generis** benedīcentēs **populō**; et **exaudīta** **est** vōx eōrum, **pervēnit**que ōrātiō eōrum in habitāculum sānctum eius in caelum.

## 31

1 Cumque haec fuissent rīte **celebrāta**, **ēgressus** **est** **omnis** Isrāēl, quī **inventus** fuerat in urbibus Iūdae, et frēgērunt simulācra succīdēruntque pālōs, dēmōlītī sunt **excelsa** et altāria dēstrūxērunt nōn **sōlum** dē ūniversō **Iūda** et Beniamin, sed et dē Ephraim **quoque** et Mānāsse, dōnec **penitus** ēverterent. Reversīque sunt omnēs fīliī Isrāēl in possessiōnēs et cīvitātēs suās.

2 Ezechiās autem cōnstituit turmās sacerdōtālēs et lēvīticās per dīvīsiōnēs suās, ūnumquemque in officiō propriō tam sacerdōtum vidēlicet quam Lēvītārum, ad holocausta et **pācifica**, ut ministrārent et cōnfitērentur **canerent**que laudēs in portīs castrōrum Dominī.

3 Pars autem **rēgis** erat, ut dē **propriā** eius **substantiā** offerrētur holocaustum **manē** semper et vespere, sabbatīs **quoque** et calendīs et sollemnitātibus cēterīs, sīcut scrīptum **est** in **lēge** Moȳsī.

4 Praecēpit etiam **populō** habitantī Ierusālem, ut darent partēs sacerdōtibus et **Lēvītīs**, ut possent vacāre **lēgī** Dominī.

5 Quod cum percrebruisset in auribus multitūdinis, plūrimās **obtulere** prīmitiās fīliī Isrāēl frūmentī, vīnī et oleī, **mellis** **quoque** et omnium, quae gignit humus, et decimās obtulērunt dē omnibus abundanter.

6 Sed et fīliī Isrāēl et Iūdae, quī habitābant in urbibus Iūdae, obtulērunt decimās boum et ovium decimāsque sānctōrum, quae sānctificābant Dominō Deō suō; atque **ūniversa** portantēs fēcērunt acervōs plūrimōs.

7 **Mēnse** tertiō coepērunt acervōrum **iacere** fundāmenta et **mēnsē** septimō complēvērunt eōs.

8 Cumque ingressī fuissent Ezechiās et prīncipēs, vīdērunt acervōs et benedīxērunt Dominō ac **populō** Isrāēl.

9 Interrogāvitque Ezechiās sacerdōtēs et Lēvītās, cūr **ita** **iacerent** acervī.

10 Respondit illī Azāriās sacerdōs prīmus dē stirpe Sadoc dīcēns: ”Ex quō coepērunt offerre dōnātiōnem in domum Dominī, **comedimus** et saturātī sumus, et remānsērunt **plūrima**, eō quod benedīxerit Dominus **populō** suō; reliquiārum autem **cōpia** **est** **ista**, quam cernis”.

11 Praecēpit igitur Ezechiās, ut praeparārent cellās in domō Dominī. Quod cum fēcissent,

12 intulērunt tam dōnātiōnem quam decimās et quaecumque sānctificāverant fidēliter. Fuit autem praefectus eōrum Choneniās **Lēvīta** et Semēī frāter eius secundus,

13 post quem Iahiel et Azaziās et Nahath et Asael et Ierimoth, Iozabad **quoque** et Eliēl et Iesmachiās et Mahath et Banaiās praepositī sub manibus Chonēniae et Semēī frātris eius ex imperiō Ezechiae **rēgis** et Azāriae pontificis **domūs** Deī.

14 **Corē** vērō fīlius Iemna Lēvītēs et iānitor **orientālis** portae praepositus erat iīs, quae sponte offerēbantur Dominō, ad distribuendum dōnātiōnem Dominī et **sānctissima**.

15 Et sub **cūrā** eius **Ēden** et Beniamin, Iesua et Semeiās, Amāriās **quoque** et Sechenīās in cīvitātibus sacerdōtum, ut fidēliter distribuerent frātribus **suīs** tam maiōribus quam minōribus in dīvīsiōnibus **suīs**,

16 dummodo recensītī **essent** marēs ab annīs **tribus** et suprā, cūnctī quī ingrediēbantur templum Dominī, ut singulōrum diērum ministeria observārent iuxtā dīvīsiōnēs suās.

17 Sacerdōtēs recensītī erant per familiās, et Lēvītae ā vīcēsimō annō et suprā per ministeria et turmās suās.

18 Et recensita erat **ūniversa** **familia** **omnis** turmae, tam prō uxōribus quam **līberīs** eōrum utriusque **sexūs**, quia in fidēlitāte servitiī ipsōrum sānctificātī erant omnēs.

19 Porrō prō fīliīs Aarōn, sacerdōtibus in agrīs et suburbānīs urbium singulārum dispositī erant nōminātim **virī**, quī partēs distribuerent ūniversō sexuī masculīnō dē sacerdōtibus et omnī, quī recensitus erat inter Lēvītās.

20 Fēcit ergō Ezechiās secundum haec in omnī **Iūdā** operātusque **est** bonum et rēctum et vērum **cōram** Dominō Deō suō.

21 Et in ūniversō opere, quod coepit in servitiō **domūs** Deī, et iuxtā lēgem et praeceptum volēns **requīrere** Deum suum, in **tōtō** **corde** suō operātus et prōsperātus **est**.

## 32

1 Post quae et huiuscemodī fidem **vēnit** Sennacherib rēx Assyriōrum et **ingressūs** Iūdam obsēdit cīvitātēs mūnītās volēns eās capere.

2 Quod cum vīdisset Ezechiās, vēnisse scīlicet Sennacherib et **tōtum** bellī impetum vertī contrā Ierusālem,

3 initō cum prīncipibus cōnsiliō **virīs**que fortissimīs, ut obtūrārent **capita** fontium, quī erant extrā urbem, et, **hoc** omnium dēcernente **sententiā**,

4 **congregāta** **est** **plūrima** multitūdō, et obtūrāvērunt cūnctōs fontēs et rīvum, quī fluēbat in **mediō** terrae, dīcentēs: ”Nē veniant **rēgēs** Assyriōrum et inveniant aquārum abundantiam!”.

5 Aedificāvit **quoque** agēns **industriē** omnem mūrum, quī fuerat dissipātus, et exstrūxit turrēs dēsuper et forīnsecus alterum mūrum īnstaurāvitque Mellō in cīvitāte Dāvīd et fēcit **iacula** **plūrima** et clipeōs.

6 Cōnstituitque prīncipēs bellī super **populum** et convocāvit illōs ad sē in **platēā** portae cīvitātis ac **locūtus** **est** ad cor eōrum dīcēns:

7 ”Virīliter agite et cōnfortāminī! Nōlīte timēre nec paveātis rēgem Assyriōrum et ūniversam multitūdinem, quae **est** cum eō. Multō enim plūrēs nōbīscum sunt quam cum illō:

8 cum illō **est** brāchium carneum, nōbīscum autem Dominus Deus noster, quī auxiliātor **est** noster pugnatque prō nōbīs”. Cōnfortātusque **est** **populus** huiuscemodī verbīs Ezechiae **rēgis** Iūdae.

9 Quae postquam **gesta** sunt, mīsit Sennacherib rēx Assyriōrum servōs suōs Ierusālem — ipse enim cum ūniversō **exercitū** **obsīdēbat** Lachis — ad Ezechiam rēgem Iūdae et ad omnem **populum**, quī erat in urbe, dīcēns:

10 ”Haec dīcit Sennacherib rēx Assyriōrum: In quō habentēs fīdūciam **sedētis** obsessī in Ierusālem?

11 **Nōnne** Ezechiās dēcipit vōs, ut trādat mortī in famē et sitī affirmāns quod Dominus Deus vester **līberet** vōs dē manū **rēgis** Assyriōrum?

12 Numquid nōn iste **est** Ezechiās, quī dēstrūxit **excelsa** illīus et altāria et praecēpit Iūdae et Ierusālem dīcēns: “**Coram** altārī ūnō adōrābitis et in ipsō combūrētis sacrificia”?

13 An **ignōrātis** quae ego fēcerim et patrēs meī cūnctīs terrārum **populīs**? Numquid praevaluērunt dīī gentium terrārum līberāre regiōnem suam dē manū **meā**?

14 **Quis** **est** dē ūniversīs dīīs gentium, quās dēlēvērunt patrēs meī, quī potuerit **ēruere** **populum** suum dē manū **meā**, ut possit etiam Deus vester **ēruere** vōs dē hāc manū?

15 Nōn vōs ergō dēcipiat Ezechiās nec **vānā** persuāsiōne dēlūdat, neque crēdātis **eī**! Sī enim nūllus potuit deus cūnctārum gentium atque rēgnōrum līberāre **populum** suum dē manū **meā** et dē manū patrum meōrum, quantō minus Deus vester poterit **ēruere** vōs dē manū **meā**!”.

16 Sed et **alia** **multa** locūtī sunt servī eius contrā Dominum Deum et contrā Ezechiam servum eius.

17 Epistulās **quoque** scrīpsit plēnās blasphēmiae in Dominum, Deum Isrāēl, et **locūtus** **est** adversus eum: ”Sīcut dīī gentium terrārum nōn potuērunt līberāre **populōs** suōs dē manū **meā**, sīc et Deus Ezechiae **ēruere** nōn poterit **populum** suum dē manū **ista**”.

18 Īnsuper et clāmōre magnō, **linguā** **Iūdaicā**, ad **populum** Ierusālem, quī sedēbat in mūrō, personābant, ut terrērent et perturbārent eōs et caperent cīvitātem.

19 **Locūtus**que **est** Sennacherib contrā Deum Ierusālem sīcut adversum deōs **populōrum** terrae **opera** manuum hominum.

20 Ōrāvērunt igitur Ezechiās rēx et Īsaiās fīlius Amōs prophētēs adversum hanc blasphēmiam ac vōciferātī sunt in caelum.

21 Et mīsit Dominus angelum, quī percussit omnem **virum** rōbustum et bellātōrem et prīncipem in castrīs **rēgis** Assyriōrum; reversusque **est** cum **ignōminiā** in terram suam. Cumque **ingressus** **esset** domum deī **suī**, fīliī, quī ēgressī fuerant dē vīsceribus eius, interfēcērunt eum ibi gladiō.

22 Salvāvit ergō Dominus Ezechiam et habitātōrēs Ierusālem dē manū Sennacherib **rēgis** Assyriōrum et dē manū omnium et praestitit eīs quiētem per circuitum.

23 Multī etiam dēferēbant **mūnera** Dominō in Ierusālem et rēs pretiōsās Ezechiae **rēgī** Iūdae, quī exaltātus **est** post haec **cōram** cūnctīs gentibus.

24 In diēbus illīs aegrōtāvit Ezechiās usque ad mortem et ōrāvit Dominum; exaudīvitque eum et **dedit** **eī** signum.

25 Sed nōn iuxtā beneficia, quae accēperat, retribuit, quia ēlevātum **est** cor eius; et **facta** **est** contrā eum **īra** et contrā Iūdam et Ierusālem.

26 Humiliātusque **est** posteā, eō quod exaltātum fuisset cor eius, tam ipse quam habitātōrēs Ierusālem; et idcircō nōn **venit** super eōs **īra** Dominī in diēbus Ezechiae.

27 Fuit autem Ezechiās dīves et inclitus valdē; et thēsaurōs sibi plūrimōs congregāvit argentī, aurī et lapidis pretiōsī, arōmatum et clipeōrum **omnis**que **generis** rērum pretiōsārum.

28 Apothēcās **quoque** frūmentī, vīnī et oleī et **praesēpia** omnium iūmentōrum caulāsque pecoribus

29 et urbēs exaedificāvit sibi; habēbat quippe gregēs ovium et armentōrum innumerābilēs, eō quod dedisset **eī** Deus substantiam multam nimis.

30 Ipse **est** Ezechiās, quī obtūrāvit superiōrem exitum aquārum Gihon et āvertit eās subter ad **occidentem** **urbis** Dāvīd. In omnibus operibus **suīs** prōsperātus **est**.

31 Attamen sīc in lēgātiōne prīncipum Babylōnis, quī missī fuerant ad eum, ut interrogārent dē portentō, quod **acciderat** super terram, dērelīquit eum Deus, ut tentārētur, et **nōta** fierent omnia, quae erant in **corde** eius.

32 **Reliqua** autem gestōrum Ezechiae et misericordiārum eius **scrīpta** sunt in vīsiōne Īsaiae fīliī Amōs prophētae et in **librō** rēgum Iūdae et Isrāēl.

33 Dormīvitque Ezechiās cum patribus **suīs**, et sepeliērunt eum in ascēnsū ad sepulcra fīliōrum Dāvīd; et celebrāvit eius exsequiās ūniversus **Iūda** et omnēs habitātōrēs Ierusālem. Rēgnāvitque Mānāssēs fīlius eius prō eō.

## 33

1 Duodecim annōrum erat Mānāssēs, cum rēgnāre coepisset, et quīnquāgintā quīnque annīs rēgnāvit in Ierusālem.

2 Fēcit autem **malum** **cōram** Dominō iuxtā abōminātiōnēs gentium, quās expulit Dominus **cōram** fīliīs Isrāēl.

3 Et conversus īnstaurāvit **excelsa**, quae dēmōlītus fuerat Ezechiās pater eius, cōnstrūxitque **ārās** Baalim et fēcit pālōs et adōrāvit omnem mīlitiam caelī et coluit eam.

4 Aedificāvit **quoque** altāria in domō Dominī, dē **quā** dīxerat Dominus: ”In Ierusālem erit **nōmen** meum in aeternum”.

5 Aedificāvit autem **ea** cūnctō exercituī caelī in duōbus ātriīs **domūs** Dominī.

6 Trānsīreque fēcit fīliōs suōs per ignem in **valle** fīliī Ennom. Hariolātus **est**, sectābātur auguria, maleficīs artibus īnserviēbat, habēbat sēcum pȳthōnēs et aruspicēs; **multa**que **mala** operātus **est** **cōram** Dominō, ut **irrītāret** eum.

7 Posuit **quoque** sculptile, īdōlum, quod fēcerat, in domō Deī, dē **quā** **locūtus** **est** Deus ad Dāvīd et ad Salomōnem fīlium eius dīcēns: ”In domō hāc et in Ierusālem, quam **elegī** dē cūnctīs tribubus Isrāēl, pōnam **nōmen** meum in sempiternum.

8 Et movērī nōn faciam pedem Isrāēl dē **terrā**, quam trādidī patribus eōrum, **ita** dumtaxat sī cūstōdierint facere, quae praecēpī eīs, cūnctamque lēgem et **praecepta** atque iūdicia, per **manum** Moȳsī”.

9 Igitur Mānāssēs sēdūxit Iūdam et habitātōrēs Ierusālem, ut facerent **mālum** super omnēs gentēs, quās subverterat Dominus ā faciē fīliōrum Isrāēl.

10 **Locūtus**que **est** Dominus ad eum et ad **populum** illīus, et **attendere** nōluērunt.

11 Idcircō superindūxit eīs prīncipēs **exercitūs** **rēgis** Assyriōrum; cēpēruntque **Mānāssen** compedibus et vīnctum catēnīs dūxērunt Babylōnem.

12 Quī, postquam coangustātus **est**, ōrāvit Dominum Deum suum et ēgit paenitentiam valdē **cōram** Deō patrum suōrum.

13 Dēprecātusque **est** eum, et plācātus **eī** exaudīvit ōrātiōnem eius redūxitque eum Ierusālem in rēgnum suum; et cognōvit Mānāssēs quod Dominus ipse **esset** Deus.

14 Post haec aedificāvit mūrum extrā cīvitātem Dāvīd ad **occidentem** Gihon in convalle et ad introitum portae Piscium per circuitum Ophel et exaltāvit illum vehementer; cōnstituitque prīncipēs **exercitūs** in cūnctīs cīvitātibus Iūdae **mūnītis**.

15 Et abstulit deōs aliēnōs et īdōlum dē domō Dominī, **ārās** **quoque**, quās fēcerat in monte **domūs** Dominī et in Ierusālem, et prōiēcit omnia extrā urbem.

16 Porrō īnstaurāvit altāre Dominī et immolāvit super illud victimās pācificōrum et prō grātiārum āctiōne praecēpitque Iūdae, ut servīret Dominō, Deō Isrāēl.

17 Attamen adhūc **populus** immolābat in excelsīs Dominō Deō suō.

18 **Reliqua** autem gestōrum Mānāsse et obsecrātiō eius ad Deum suum, verba **quoque** videntium, quī loquēbantur ad eum in nōmine Dominī, Deī Isrāēl, continentur in sermōnibus rēgum Isrāēl.

19 Ōrātiō **quoque** eius et exaudītiō et **cūncta** **peccāta** atque **contemptūs**, **loca** etiam, in quibus aedificāvit **excelsa** et fēcit pālōs et statuās, antequam ageret paenitentiam, **scrīpta** sunt in sermōnibus Hozāī.

20 Dormīvit ergō Mānāssēs cum patribus **suīs**, et sepeliērunt eum in domō **suā**. Rēgnāvitque prō eō fīlius eius Amōn.

21 Vīgintī duōrum annōrum erat Amōn, cum rēgnāre coepisset, et duōbus annīs rēgnāvit in Ierusālem.

22 Fēcitque **malum** in cōnspectū Dominī, sīcut fēcerat Mānāssēs pater eius, et cūnctīs īdōlīs, quae Mānāssēs fuerat fabricātus, immolāvit atque servīvit.

23 Et nōn humiliāvit sē ante faciem Dominī, sīcut humiliāverat sē Mānāssēs pater eius, et multō maiōra dēlīquit.

24 Cumque coniūrāssent adversus eum servī **suī**, interfēcērunt eum in domō **suā**.

25 Porrō **populus** terrae, caesīs omnibus, quī cōnspīrāverant contrā rēgem Amōn, constī tuit rēgem Iosiam fīlium eius prō eō.

## 34

1 Octo annōrum erat Iosīās, cum rēgnāre coepisset, et trīgintā et ūnō annīs rēgnāvit in Ierusālem.

2 Fēcitque quod erat rēctum in cōnspectū Dominī, et ambulāvit in viīs Dāvīd patris **suī**; nōn dēclīnāvit neque ad dextram neque ad sinistram.

3 Octāvō autem annō rēgnī **suī**, cum adhūc **esset** puer, coepit **quaerere** Deum patris **suī** Dāvīd; et duodecimō annō coepit mundāre Iūdam et Ierusālem ab excelsīs et **pālīs** sculptilibusque et cōnflātilibus.

4 Dēstrūxēruntque **cōram** eō **ārās** Baalim; et thȳmiāmatēria, quae eīs **superposita** fuerant, dēmōlītus **est**; pālōs etiam et sculptilia et cōnflātilia succīdit atque comminuit et super tumulōs eōrum, quī eīs immolāre cōnsuēverant, fragmenta dispersit.

5 **Ossā** praetereā sacerdōtum combussit in altāribus ipsōrum; mundāvitque Iūdam et Ierusālem,

6 sed et in urbibus Mānāsse et Ephraim et Simeon usque Nephthalī, in **platēīs** eōrum undique

7 dissipāvit altāria et pālōs et sculptilia contrīvit in **frusta**; **cūncta**que thȳmiāmatēria dēmōlītus **est** dē **ūniversā** **terrā** Isrāēl et reversus **est** Ierusālem.

8 Igitur annō octāvō decimō rēgnī **suī**, cum mundāret terram et domum, mīsit Saphan fīlium Esēliae et Maasiam prīncipem cīvitātis et Ioah fīlium Ioachaz ā commentāriīs, ut īnstaurārent domum Dominī Deī **suī**.

9 Quī vēnērunt ad Helciam sacerdōtem magnum acceptamque ab eō pecūniam, quae **illāta** fuerat in domum Dominī, et quam congregāverant Lēvītae iānitōrēs dē Mānāsse et Ephraim et ūniversīs reliquiīs Isrāēl ab omnī **quoque** **Iūda** et Beniamin et habitātōribus Ierusālem,

10 trādidērunt in manibus opificum, quī praeerant in domō Dominī, et illī dedērunt eam operāriīs, quī operābantur in domō Dominī, ut īnstaurārent templum et **īnfirma** quaeque sarcīrent;

11 dedērunt scīlicet eam lignāriīs et caementāriīs, ut **ēmerent** lapidēs dolātōs et ligna ad commissūrās aedificiī et ad contignātiōnem domōrum, quās dēstrūxerant **rēgēs** Iūdae.

12 Quī fidēliter **cūncta** faciēbant. Erant autem praepositī operantium Iahath et Abdīās Lēvītae dē fīliīs Merārī, Zacharīās et Mosollam dē fīliīs Caath, quī dīrigēbant opus. Omnēs autem Lēvītae scientēs organīs **canere**

13 erant super eōs, quī **onera** portābant et dīrigēbant omnēs, quī **varia** **opera** faciēbant. Dē **Lēvītīs** **quoque** erant scrībae et praefectī et iānitōrēs.

14 Cumque efferrent pecūniam, quae **illāta** fuerat in templum Dominī, repperit Helcīās sacerdōs librum **lēgis** Dominī per **manum** Moysī

15 et ait ad Saphān scrībam: ”Librum **lēgis** **invēnī** in domō Dominī”. Et trādidit **eī**.

16 At ille intulit volūmen ad rēgem et īnsuper nūntiāvit **eī** dīcēns: ”Omnia, quae dedistī in manū servōrum tuōrum, ecce complentur.

17 Argentum, quod repertum **est** in domō Dominī, effūdērunt, datum que **est** praefectīs et operāriīs”.

18 Et nūntiāvit Saphan **scrība** **rēgī** dīcēns: ”Librum trādidit mihi Helcīās sacerdōs”. Et legēbat illum Saphān **cōram** **rēge**.

19 Et factum **est**, cum audīsset rēx verba **lēgis**, scidit vestīmenta **sua**

20 et praecēpit Helciae et Ahicam fīliō Saphan et Abdōn fīliō Micha, Saphan **quoque** scrībae et Asāiae servō **rēgis** dīcēns:

21 ”**Ite** et cōnsulite Dominum prō mē et prō reliquiīs Isrāēl et Iūdae super sermōnibus librī, quī **repertus** **est**. Magnus enim **furor** Dominī effūsus **est** super nōs, eō quod nōn cūstōdierint patrēs nostrī verba Dominī, ut facerent iuxtā omnia, quae **scrīpta** sunt in istō volūmine”.

22 Abiit igitur Helcīās et hī, quī simul ā **rēge** missī fuerant, ad Holdam prophetēn uxōrem Sellum fīliī Thecuae fīliī Haraās **cūstōdīs** vestium, quae habitābat in Ierusālem in **secundā**, et locūtī sunt **eī** iuxtā verba haec.

23 Et **illa** respondit eīs: ”Haec dīcit Dominus, Deus Isrāēl: Dīcite **virō**, quī mīsit vōs ad mē:

24 Haec dīcit Dominus: Ecce ego indūcam **mala** super locum istum et super habitātōrēs eius, **cūncta** **maledicta**, quae **scrīpta** sunt in **librō** **hoc**, quem lēgērunt **cōram** **rēge** Iūdae,

25 quia dērelīquērunt mē et sacrificāvērunt dīīs aliēnīs, ut mē ad īrācundiam prōvocārent in cūnctīs operibus manuum suārum; idcircō effundētur **furor** meus super locum istum et nōn exstinguētur.

26 Ad rēgem autem Iūdae, quī mīsit vōs prō Dominō cōnsulendō, sīc loquiminī: Haec dīcit Dominus, Deus Isrāēl: Quoniam audīstī verba volūminis,

27 atque ēmollītum **est** cor tuum, et humiliātus **es** in cōnspectū Deī super hīs, quae **dicta** sunt contrā locum hunc et habitātōrēs Ierusālem, humiliātusque **cōram** mē scidistī vestīmenta **tua** et flēvistī **cōram** mē, ego **quoque** audīvī, dīcit Dominus.

28 Ecce colligam tē ad patrēs tuōs, et īnferēris in sepulcrum tuum in pāce; nec vidēbunt oculī tuī omne **malum**, quod ego inductūrus sum super locum istum et super habitātōrēs eius”.

Rettulēruntque itaque **rēgī** **cūncta**, quae dīxerat.

29 At ille, **convocātīs** ūniversīs maiōribus nātū Iūdae et Ierusālem,

30 ascendit domum Dominī, **ūna**que omnēs **virī** Iūdae et habitātōrēs Ierusālem, sacerdōtēs et Lēvītae et cūnctus **populus** ā minimō usque ad maximum. Quibus audientibus, in domō Dominī **lēgit** rēx omnia verba volūminis **foederis** inventī in domō Dominī.

31 Et stāns in gradū suō percussit foedus **cōram** Dominō, ut ambulāret post eum et cūstōdīret **praecepta** et testimōnia et iūstificātiōnēs eius in **tōtō** **corde** suō et in **tōtā** **animā** **suā** faceretque verba **foederis** **scrīpta** in **hōc** **librō**.

32 Adiūrāvit **quoque** super **hōc** omnēs, quī repertī fuerant in Ierusālem et Beniamin; et fēcērunt habitātōrēs Ierusālem iuxtā **pactum** Dominī, Deī patrum suōrum.

33 Abstulit ergō Iosīās cūnctās abōminātiōnēs dē ūniversīs regiōnibus fīliōrum Isrāēl et fēcit omnēs, quī inventī erant in Isrāēl, servīre Dominō Deō suō. Cūnctīs diēbus eius nōn recessērunt ā Dominō, Deō patrum suōrum.

## 35

1 Fēcit autem Iosiās in Ierusalem **Pascha** Dominō, quod immolātum **est** **quārta** **decima** **diē** **mēnsis** prīmī.

2 Et cōnstituit sacerdōtēs in officiīs **suīs** cōnfortāvitque eōs, ut ministrārent in domō Dominī.

3 **Lēvītis** **quoque**, quī ērudiēbant omnem Isrāēl et cōnsecrātī erant Dominō, **locūtus** **est**: ”Pōnite arcam sānctam in templum, quod aedificāvit Salomōn fīlius Dāvīd rēx Isrāēl; nēquāquam eam **ultrā** **umerīs** portābitis. Nunc **ministrātē** Dominō Deō vestrō et **populō** eius Isrāēl.

4 Et **praeparāte** vōs per familiās vestrās in dīvīsiōnibus singulīs, sīcut scrīpsit Dāvīd rēx Isrāēl, et dēscrīpsit Salomōn fīlius eius;

5 et **ministrātē** in sānctuāriō partibus familiārum frātrum vestrōrum, fīliōrum **populī**, singulīs pars familiae Lēvītārum.

6 **Mactāte** ergō **Pascha** et sānctificāminī et **praeparāte** vōs prō frātribus vestrīs, ut faciātis iuxtā verbum, quod locū tūs **est** Dominus in manū Moȳsī”.

7 **Dēdit** praetereā Iosiās omnī **populō**, quī ibi **inventus** fuerat prō **Paschā**, **agnōs** et haedōs dē gregibus trīgintā **mīlia**, boumque tria **mīlia**; haec dē **rēgis** **ūniversa** **substantia**.

8 **Ducēs** **quoque** eius sponte obtulērunt, tam **populō** quam sacerdōtibus et **Lēvītīs**; porrō Helciās et Zacharīās et Iahiel prīncipēs **domūs** Dominī dedērunt sacerdōtibus ad faciendum **Pascha** pecora commixtim duo **milia** **sēscenta** et bovēs trecentōs.

9 Chonenīās autem, Semeiās etiam et Nathanael frātrēs eius necnōn Hasabīās et Iehiel et Iozabad prīncipēs Lēvītārum dedērunt cēterīs **Lēvītīs** ad celebrandum **Pascha** quīnque **mīlia** pecorum et bovēs quīngentōs.

10 Praeparātumque **est** ministerium, et stetērunt sacerdōtēs in locō suō, Lēvītae **quoque** in turmīs iuxtā **rēgis** imperium.

11 Et mactātum **est** **Pascha**; aspersēruntque sacerdōtēs manū **suā** sanguinem, et Lēvītae dētrāxērunt pellēs holocaustōrum

12 et sēparāvērunt holocaustum, ut darent partibus familiārum **populī**, et offerrētur Dominō, sīcut scrīptum **est** in **librō** Moȳsī. Dē bōbus **quoque** fēcēre similiter.

13 Et assāvērunt **Pascha** super ignem, iuxtā quod **lēge** praeceptum **est**; pācificās vērō hostiās coxērunt in lebētis et caccābis et **ollīs** et festīnātō distribuērunt ūniversae plēbī.

14 Sibi autem et sacerdōtibus posteā parāvērunt; nam in oblātiōne holocaustōrum et adipum usque ad noctem sacerdōtēs fuerant occupātī, unde Lēvītae et sibi et sacerdōtibus fīliīs Aarōn parāvērunt novissimīs.

15 Porrō cantōrēs fīliī Asaph stābant in locō suō, iuxtā praeceptum Dāvīd et Asaph et Hemān et Idithun prophētārum **rēgis**; iānitōrēs vērō per portās singulās observābant, **ita** ut nē pūnctō quidem discēderent ā ministeriō, quia frātrēs eōrum Lēvītae parāvērunt eīs cibōs.

16 **Omnīs** igitur **cultūs** Dominī rīte **praeparātus** **est** in **diē** **illa**, ut facerent **Pascha** et offerrent holocausta super altāre Dominī, iuxtā praeceptum **rēgis** Iosiae.

17 Fēcēruntque fīliī Isrāēl, quī repertī fuerant ibi, **Pascha** in tempore illō et sollemnitātem Azȳmōrum septem diēbus.

18 Nōn fuit simile huic in Isrāēl ā diēbus Samuēlis[\*][samuel] prophētae, sed nec quisquam dē cūnctīs rēgibus Isrāēl fēcit **Pascha** sīcut Iosīās cum sacerdōtibus et **Lēvītīs** et omnī **Iūdā** et Isrāēl, quī **repertus** fuerat, et habitantibus in Ierusālem.

19 Octāvō decimō annō rēgnī Iosiae **hoc** **Pascha** celebrātum **est**.

20 Postquam īnstaurāverat Iosīās templum, ascendit Nechaō rēx Aegyptī ad pugnandum in Charchamīs iuxtā **Euphrātēn**. Et prōcessit in occursum eius Iosiās.

21 At ille, missīs ad eum nūntiīs, ait: ”Quid mihi et tibi **est**, rēx Iūdae? Nōn adversum tē hodiē veniō, sed contrā aliam pugnō domum, ad quam mē Deus festīnātō īre praecēpit. Dēsine adversum Deum facere, quī mēcum **est**, nē interficiat tē”.

22 Nōluit Iosīās revertī, sed audācter praeparāvit contrā eum bellum nec acquiēvit sermōnibus Nechaō ex ōre Deī; vērum perrēxit, ut dīmicāret in campō Mageddō.

23 Ibique vulnerātus ā sagittāriīs dīxit puerīs **suīs**: ”Ēdūcite mē dē proeliō, quia oppidō vulnerātus sum”.

24 Quī trānstulērunt eum dē currū in alterum currum eius et asportāvērunt in Ierusālem. Mortuusque **est** et sepultus in sepulcrīs patrum suōrum; et ūniversus **Iūda** et Ierusālem lūxērunt eum.

25 Iēremīās fēcit plānctum super Iosiam; et omnēs cantōrēs atque cantrīcēs usque in praesentem diem lāmentātiōnēs super Iōsiā replicant, et quasi lēx obtinuit in Isrāēl; ecce scrīptum fertur in Lāmentātiōnibus.

26 **Reliqua** autem gestōrum Iosiae et misericordiae eius, quae **lēge** **praecepta** sunt Dominī,

27 **gesta** **quoque** illīus **prīma** et **novissima** **scrīpta** sunt in **librō** rēgum Isrāēl et Iūdae.

## 36

1 Tulit ergō **populus** terrae Ioachaz fīlium Iosiae et cōnstituit rēgem prō patre suō in Ierusālem.

2 Vīgintī trium annōrum erat Ioachaz, cum rēgnāre coepisset, et **tribus** mēnsibus rēgnāvit in Ierusālem.

3 Āmōvit autem eum rēx Aegyptī, cum vēnisset Ierusālem, et condemnāvit terram centum talentīs argentī et talentō aurī.

4 Cōnstituitque rēgem prō eō Eliachim frātrem eius super Iūdam et Ierusālem et vertit **nōmen** eius Ioachim. Ipsum vērō Ioachaz tulit sēcum et addūxit in Aegyptum.

5 Vīgintī quīnque annōrum erat Ioachim, cum rēgnāre coepisset, et ūndecim annīs rēgnāvit in Ierusālem; fēcitque **malum** **cōram** Dominō Deō suō.

6 Contrā hunc ascendit Nabuchodonosor rēx Chaldaeōrum et vīnctum catēnīs dūxit in Babylōnem,

7 ad quam et ex **vāsīs** Dominī trānstulit et posuit **ea** in templō suō.

8 **Reliqua** autem gestōrum Ioachim et abōminātiōnum eius, quās operātus **est**, et quae **inventa** sunt contrā eum, continentur in **librō** rēgum Isrāēl et Iūdae. Rēgnāvitque autem Ioachin fīlius eius prō eō.

9 Decem et octo annōrum erat Ioachin, cum rēgnāre coepisset, et **tribus** mēnsibus ac decem diēbus rēgnāvit in Ierusālem; fēcitque **malum** in cōnspectū Dominī.

10 Cumque annī circulus volverētur, mīsit Nabuchodonosor rēx, quī addūxērunt eum in Babylōnem, **asportātis** simul pretiōsissimīs **vāsīs** **domūs** Dominī; rēgem vērō cōnstituit Sedeciam frātrem eius super Iūdam et Ierusālem.

11 Vīgintī et ūnīus annī erat Sedecīās, cum rēgnāre coepisset, et ūndecim annīs rēgnāvit in Ierusālem.

12 Fēcitque **malum** in oculīs Dominī Deī **suī** nec humiliāvit sē **cōram** **Iēremīā** **prophēta** loquente ad sē ex ōre Dominī.

13 Contrā rēgem **quoque** Nabuchodonosor rebellāvit, quī adiūrāverat eum per Deum, et indūrāvit cervīcem suam et cor, ut nōn reverterētur ad Dominum, Deum Isrāēl.

14 Sed et ūniversī prīncipēs sacerdōtum et **populus** multiplicāvērunt praevāricātiōnēs suās iuxtā ūniversās abōminātiōnēs gentium et polluērunt domum Dominī, quam sānctificāverat in Ierusālem.

15 Mittēbat autem Dominus, Deus patrum suōrum, ad illōs per **manum** nūntiōrum suōrum dē nocte cōnsurgēns et cotīdiē commonēns, eō quod parceret **populō** et habitāculō suō.

16 At illī subsannābant nūntiōs Deī et parvipendēbant sermōnēs eius illūdēbantque **prophētīs**, dōnec ascenderet **furor** Dominī in **populum** eius, et **esset** **nūlla** cūrātiō.

17 Addūxit enim super eōs rēgem Chaldaeōrum et interfēcit iuvenēs eōrum gladiō in domō sānctuāriī **suī**; nōn **est** misertus **adulēscentis** et virginis et **senis** nec dēcrepitī quidem, sed omnēs trādidit in manibus eius.

18 **Ūniversa**que vāsa **domūs** Deī tam maiōra quam **minōra** et thēsaurōs templī et **rēgis** et prīncipum trānstulit in Babylōnem.

19 Incendērunt hostēs domum Deī dēstrūxēruntque mūrum Ierusālem, **ūniversa** palātia combussērunt et, quidquid pretiōsum fuerat, dēmōlītī sunt.

20 Sī **quis** ēvāserat gladium, **ductus** in Babylōnem servīvit **rēgī** et fīliīs eius, dōnec imperāret rēx Persārum,

21 ut complērētur sermō Dominī ex ōre Iēremīae: dōnec **terra** acciperet sabbata **sua**, cūnctīs diēbus devastātiōnis ēgit sabbatum, usque dum complērentur septuāgintā annī.

22 Annō autem prīmō Cȳrī **rēgis** Persārum ad explendum sermōnem Dominī, quem **locūtus** fuerat per **os** Iēremīae, suscitāvit Dominus spīritum Cȳrī **rēgis** Persārum, quī iussit praedicārī in ūniversō rēgnō suō etiam per scrīptūram dīcēns:

23 ”Haec dīcit Cȳrus rēx Persārum: Omnia **rēgna** terrae **dēdit** mihi Dominus, Deus caelī, et ipse praecēpit mihi, ut aedificārem **eī** domum in Ierusālem, quae **est** in **Iūdaeā**. **Quis** ex vōbīs **est** dē omnī **populō** eius? Sit Dominus Deus suus cum eō, et ascendat”.

[moyses]: <Ambiguous Forms.md#moyses>
[samuel]: <Ambiguous Forms.md#samuel>
