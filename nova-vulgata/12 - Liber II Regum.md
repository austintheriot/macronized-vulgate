**LIBER** SECUNDUS RĒGUM

1 2 3 4 5 6 7 8 9 10 11 12 13 14 15 16 17 18 19 20 21 22 23 24 25

1
1 Praevāricātus **est** autem Moab in Isrāēl, postquam mortuus **est** Achab.
2 **Cecidit**que Ochozīās per cancellōs cēnāculī **suī**, quod habēbat in **Samarīā**, et aegrōtāvit; mīsitque nūntiōs dīcēns ad eōs: “ **Īte**, cōnsulite Beelzebub deum Accārōn, utrum **vīvere** queam dē īnfirmitāte **meā** hāc ”.
3 Angelus autem Dominī **locūtus** **est** ad Eliam Thesbiten: “ Surge, ascende in occursum nūntiōrum **rēgis** Samarīae et **dīcēs** ad eōs: Numquid nōn **est** Deus in Isrāēl, ut eātis ad cōnsulendum Beelzebub deum Accārōn?
4 Quam ob rem haec dīcit Dominus: Dē lectulō, super quem ascendistī, nōn dēscendēs, sed morte moriēris ”. Et abiit **Eliās**.
5 Reversīque sunt nūntiī ad Ochoziam, quī dīxit eīs: “ Quārē reversī **estis**? ”.
6 At illī respondērunt **eī**: “ Vir occurrit nōbīs et dīxit ad nōs: “**Īte**, revertiminī ad rēgem, quī mīsit vōs, et **dicētis** **eī**: Haec dīcit Dominus: Numquid, quia nōn **est** Deus in Isrāēl, mittis, ut cōnsulātur Beelzebub deus Accārōn? Idcircō dē lectulō, super quem ascendistī, nōn dēscendēs, sed morte moriēris” ”.
7 Quī dīxit eīs: “ Cuius figūrae et **habitūs** vir erat, quī occurrit vōbīs et **locūtus** **est** verba haec? ”.
8 At illī dīxērunt: “ Vir in veste **pilōsā** et **zōnā** pellicēā accīnctīs rēnibus ”. Quī ait: “ **Ēlias** Thesbītēs **est** ”.
9 Mīsitque ad eum quīnquāgēnārium prīncipem et quīnquāgintā, quī erant sub eō; quī ascendit ad eum sedentīque in vertice **montis** ait: “ Homō Deī, rēx praecēpit, ut dēscendās ”.
10 Respondēnsque **Ēlias** dīxit quīnquāgēnāriō: “ Sī homō Deī sum, dēscendat **ignis** ē caelō et dēvoret tē et quīnquāgintā tuōs ”. Dēscendit itaque **ignis** ē caelō et dēvorāvit eum et quīnquāgintā, quī erant cum eō.
11 Rūrsum mīsit ad eum prīncipem quīnquāgēnārium alterum et quīnquāgintā cum eō; quī **locūtus** **est** illī: “ Homō Deī, haec dīcit rēx: “**Festīna**, dēscende!” ”.
12 Respondēns **Eliās** ait illīs: “ Sī homō Deī ego sum, dēscendat **ignis** ē caelō et dēvoret tē et quīnquāgintā tuōs ”. Dēscendit ergō **ignis** Deī ē caelō et dēvorāvit illum et quīnquāgintā eius.
13 Iterum mīsit prīncipem quīnquāgēnārium tertium et quīnquāgintā, quī erant cum eō; quī cum vēnisset, curvāvit genua contrā Eliam et **precātus** **est** eum et ait: “ Homō Deī, nōlī **dēspicere** animam meam et animam servōrum tuōrum, quī mēcum sunt.
14 Ecce dēscendit **ignis** dē caelō et dēvorāvit duōs prīncipēs quīnquāgēnāriōs prīmōs et quīnquāgēnōs, quī cum eīs erant; sed nunc obsecrō, ut misereāris animae meae ”.
15 **Locūtus** **est** autem angelus Dominī ad Eliam dīcēns: “ Dēscende cum eō, nē timeās ”. Surrēxit igitur et dēscendit cum eō ad rēgem
16 et **locūtus** **est** **eī**: “ Haec dīcit Dominus: Quia mīsistī nūntiōs ad cōnsulendum Beelzebub deum Accārōn, quasi nōn **esset** Deus in Isrāēl, ā quō possēs interrogāre sermōnem, ideō dē lectulō, super quem ascendistī, nōn dēscendēs, sed morte moriēris ”.
17 Mortuus **est** ergō iuxtā sermōnem Dominī, quem **locūtus** **est** **Eliās**. Et rēgnāvit Ioram frāter eius prō eō annō secundō Ioram fīliī Iosaphat **rēgis** Iūdae; nōn enim habēbat fīlium.
18 **Reliqua** autem gestōrum Ochoziae, quae operātus **est**, **nōnne** haec **scrīpta** sunt in **librō** annālium rēgum Isrāēl?
2
1 Factum **est** autem cum **levāre** vellet Dominus Eliam per turbinem in caelum, ībant **Ēlias** et Eliseus dē Galgalīs;
2 dīxitque **Ēlias** ad Eliseum: “ **Sēde** **hic**, quia Dominus mīsit mē usque Bethel ”. Cui ait Eliseus: “ Vīvit Dominus, et vīvit **anima** **tua**, quia nōn dērelinquam tē ”. Cumque dēscendissent Bethel,
3 ēgressī sunt fīliī prophētārum, quī erant in Bethel, ad Eliseum et dīxērunt **eī**: “Numquid nōstī quia hodiē Dominus tollat dominum tuum dēsuper **capite** tuō? ”. Quī respondit: “ Et ego **nōvī**, silēte ”.
4 Dīxit autem **eī** **Ēlias**: “ Elisee, **sēde** **hīc**, quia Dominus mīsit mē in Ierichō ”. Et ille ait: “ Vīvit Dominus, et vīvit **anima** **tua**, quia nōn dērelinquam tē ”. Cumque vēnissent Ierichum,
5 accessērunt fīliī prophētārum, quī erant in Ierichō, ad Eliseum et dīxērunt **eī**: “ Numquid nōstī quia hodiē Dominus tollet dominum tuum dēsuper **capite** tuō? ”. Et ait: “ Et ego **nōvī**, silēte ”.
6 Dīxit autem **eī** **Ēlias**: “ **Sēde** **hic**, quia Dominus mīsit mē ad Iordānem ”. Quī ait: “ Vīvit Dominus, et vīvit **anima** **tua**, quia nōn dērelinquam tē ”. Iērunt igitur ambō pariter,
7 et quīnquāgintā **virī** dē fīliīs prophētārum secūtī sunt, quī et stetērunt ē contrā **longē**. Illī autem ambō stābant super Iordānem.
8 Tulitque **Ēlias** pallium suum et involvit illud et percussit aquās, quae dīvīsae sunt in utramque partem, et trānsiērunt ambō per siccum.
9 Cumque trānsīssent, **Ēlias** dīxit ad Eliseum: “ Postulā, quod vīs, ut faciam tibi, antequam tollar ā tē ”. Dīxitque Eliseus: “ Obsecrō, ut fīant duae partēs **spīritūs** tuī in mē ”.
10 Quī respondit: “ Rem difficilem postulāstī. Attamen sī **vīderīs** mē, quandō tollor ā tē, erit tibi, quod petīstī; sī autem nōn **vīderīs**, nōn erit ”.
11 Cumque pergerent et incēdentēs sermōcinārentur, ecce **currus** igneus et equī igneī dīvīsērunt utrumque; et ascendit **Ēlias** per turbinem in caelum.
12 Eliseus autem vidēbat et clāmābat: “ Pater mī, pater mī, **currus** Isrāēl et **aurīga** eius! ”. Et nōn vīdit eum amplius; apprehenditque vestīmenta **sua** et scidit **illa** in duās partēs.
13 Et **levāvit** pallium Eliae, quod **cecīderat** **eī**, reversusque stetit super rīpam **Iordānis**.
14 Et palliō Eliae, quod **cecīderat** **eī**, percussit aquās et dīxit: “ **Ubi** **est** Deus Eliae etiam nunc? ”. Percussitque aquās, et dīvīsae sunt hūc atque illūc, et trānsiit Eliseus.
15 Videntēs autem fīliī prophētārum, quī erant in Ierichō dē contrā, dīxērunt: “ Requiēvit **spīritus** Eliae super Eliseum ”. Et venientēs in occursum eius adōrāvērunt eum prōnī in terram
16 dīxēruntque illī: “ Ecce cum servīs tuīs sunt quīnquāgintā **virī** fortēs, quī possunt īre et **quaerere** dominum tuum, nē forte tulerit eum **spīritus** Dominī et prōiēcerit in ūnō montium aut in **ūnā** vallium ”. Quī ait: “ Nōlīte **mittere**! ”.
17 Coēgēruntque eum, dōnec acquiēsceret et dīceret: “ Mittite ”. Et mīsērunt quīnquāgintā virōs. Quī cum quaesīssent **tribus** diēbus, nōn invēnērunt
18 et reversī sunt ad eum. At ille habitābat in Ierichō dīxitque eīs: “ Numquid nōn dīxī vōbīs: Nōlīte īre?”.
19 Dīxērunt **quoque** **virī** cīvitātis ad Eliseum: “ Ecce habitātiō cīvitātis huius **optima** **est**, sīcut tū ipse, domine, perspicis; sed aquae pessimae sunt, et **terrā** faciēns abortium ”.
20 At ille ait: “Afferte mihi **vās** novum et mittite in illud sāl ”. Quī cum attulissent,
21 **ēgressus** ad fontem aquārum mīsit in eum sāl et ait: “ Haec dīcit Dominus: Sānāvī aquās hās, et nōn erit **ultrā** in eīs mors neque abortium ”.
22 Sānātae sunt ergō aquae usque ad diem hanc iuxtā verbum Elisēī, quod **locūtus** **est**.
23 Ascendit autem inde Bethel. Cumque ascenderet per viam, puerī parvī ēgressī sunt dē cīvitāte et illūdēbant **eī** dīcentēs: “Ascende, **calve**; ascende, **calve**! ”.
24 Quī cum respexisset, vīdit eōs et maledīxit eīs in nōmine Dominī; ēgressīque sunt duo ursī dē saltū et lacerāvērunt ex eīs quadrāgintā duōs puerōs.
25 Abiit autem inde in montem Carmēlī et inde reversus **est** Samarīam.
3
1 Ioram vērō fīlius Achab rēgnāvit super Isrāēl in **Samarīā** annō decimō octāvō Iosaphat **rēgis** Iūdae rēgnāvitque duodecim annīs.
2 Et fēcit **malum** **cōram** Dominō, sed nōn sīcut pater suus et māter; tulit enim lapidem Baal, quem fēcerat pater eius.
3 Vērumtamen in **peccātīs** Ieroboam fīliī Nābat, quī peccāre fēcit Isrāēl, adhaesit nec recessit ab eīs.
4 Porrō **Mesa** rēx Moab nūtriēbat pecora **multa** et solvēbat **rēgī** Isrāēl centum **mīlia** agnōrum et lānam centum **mīlium** arietum.
5 Cumque mortuus fuisset Achab, praevāricātus **est** foedus, quod habēbat cum **rēge** Isrāēl.
6 **Ēgressus** **est** igitur rēx Ioram in **diē** **illa** dē **Samarīā** et recēnsuit ūniversum Isrāēl;
7 **profectus**que mīsit ad Iosaphat rēgem Iūdae dīcēns: “ Rēx Moab recessit ā mē. Vīs venīre mēcum contrā Moab ad proelium? ”. Quī respondit: “ Ascendam. Quī meus **est** tuus **est**, **populus** meus **populus** tuus, equī meī equī tuī ”.
8 Dīxitque: “ Per quam viam ascendēmus? ”. At ille respondit: “ Per dēsertum Idūmaeae ”.
9 Perrēxērunt igitur rēx Isrāēl et rēx Iūdae et rēx Edom et circuiērunt per viam septem diērum; nec erat **aquā** exercituī et iūmentīs, quae sequēbantur eōs.
10 Dīxitque rēx Isrāēl: “ Heu! Congregāvit nōs Dominus trēs **rēgēs**, ut trāderet in manū Moab ”.
11 Et ait Iosaphat: “ **Est**ne **hic** **prophēta** Dominī, ut interrogēmus Dominum per eum? ”. Et respondit ūnus dē servīs **rēgis** Isrāēl: “ **Est** **hic** Eliseus fīlius Saphat, quī fundēbat aquam super **manūs** Eliae ”.
12 Et ait Iosaphat: “ **Est** apud eum sermō Dominī ”. Dēscenditque ad eum rēx Isrāēl et Iosaphat et rēx Edom.
13 Dīxit autem Eliseus ad rēgem Isrāēl: “ Quid mihi et tibi **est**? **Vāde** ad prophētās patris tuī et ad prophētās mātris tuae ”. Et ait illī rēx Isrāēl: “Nōn, congregāvit enim Dominus trēs **rēgēs** hōs, ut trāderet eōs in manū Moab? ”.
14 Dīxit autem Eliseus: “ Vīvit Dominus exercituum, in cuius cōnspectū stō, quod sī nōn vultum Iosaphat **rēgis** Iūdae reverērer, nē attendissem quidem tē nec respexissem;
15 nunc autem addūcite mihi psaltēm ”. Cumque **caneret** psaltēs, **facta** **est** super eum **manus** Dominī,
16 et ait: “ Haec dīcit Dominus: Facite in torrente **hoc** fossās et fossās.
17 Haec enim dīcit Dominus: Nōn vidēbitis ventum neque pluviam, et torrēns replēbitur aquīs; et bibētis vōs et pecora et iūmenta **vestra**.
18 **Parum**que **hoc** **est** in cōnspectū Dominī; īnsuper trādet etiam Moab in manū **vestrā**,
19 et percutiētis omnem cīvitātem mūnītam et omnem urbem ēlēctam et ūniversum lignum frūctiferum succīdētis cūnctōsque fontēs aquārum obtūrābitis et omnem agrum ēgregium operiētis lapidibus ”.
20 Factum **est** igitur **māne**, quandō sacrificium offerrī **solet**, et ecce aquae veniēbant per viam Edom. Et **replēta** **est** **terra** aquīs.
21 Ūniversī autem Mōabītae audientēs quod ascendissent **rēgēs**, ut pugnārent adversum eōs, convocāvērunt omnēs, quī accingī poterant balteō et dēsuper, et stetērunt in **terminīs**.
22 Prīmōque **māne** surgentēs et, ortō iam **sōle** super aquīs, vīdērunt Mōabītae ē contrā aquās rubrās quasi sanguinem
23 dīxēruntque: “Sanguis **est** gladiī! Pugnāvērunt **rēgēs** contrā sē et caesī sunt mūtuō. Nunc perge ad praedam, Moab! ”.
24 Perrēxēruntque in **castra** Isrāēl. Porrō cōnsurgēns Isrāēl percussit Moab, at illī fūgērunt **cōram** eīs. Vēnērunt igitur subsequentēs et percutientēs Moab.
25 Et cīvitātēs dēstrūxērunt et omnem agrum optimum mittentēs singulī lapidēs replēvērunt; et ūniversōs fontēs aquārum obtūrāvērunt et omnia ligna **frūctifera** succīdērunt, **ita** ut mūrī tantum Cirhareseth remanērent; et circumdedērunt cīvitātem fundibulāriī et aggressī sunt.
26 Quod cum vīdisset rēx Moab, praevaluisse scīlicet hostēs, tulit sēcum septingentōs virōs ēdūcentēs gladium, ut irrumperet ad rēgem Edom; et nōn potuērunt.
27 Arripiēnsque fīlium suum prīmōgenitum, quī rēgnātūrus erat prō eō, obtulit holocaustum super mūrum. Et **facta** **est** indignātiō **magna** super Isrāēl; statimque recessērunt ab eō et reversī sunt in terram suam.
4
1 Mulier autem quaedam dē uxōribus fīliōrum prophētārum clāmābat ad Eliseum dīcēns: “ Servus tuus vir meus mortuus **est**, et tū nōstī quia servus tuus fuit timēns Dominum; et ecce crēditor **venit**, ut tollat duōs fīliōs meōs ad serviendum sibi ”.
2 Cui dīxit Eliseus: “ Quid vīs, ut faciam tibi? Dīc mihi: Quid habēs in domō **tuā**? ”. At **illa** respondit: “ Nōn habeō **ancilla** **tua** quidquam in domō **meā**, **nisi** vāsculum oleī ”.
3 Cui ait: “ **Vade**, pete mūtuō ab omnibus vīcīnīs tuīs vāsa **vacua** nōn **pauca**;
4 et ingredere et **claude** ōstium, cum intrīnsecus **fuerīs** tū et fīliī tuī, et mitte inde in omnia vāsa haec et, cum **plēna** fuerint, tollēs ”.
5 Īvit itaque mulier et clausit ōstium super sē et super fīliōs suōs; illī offerēbant vāsa, et **illa** īnfundēbat.
6 Cumque **plēna** fuissent vāsa, dīxit ad fīlium suum: “ Affer mihi adhūc **vas** ”. Et ille respondit: “ Nōn habeō ”. Stetitque oleum.
7 **Venit** autem **illa** et indicāvit hominī Deī. Et ille: “ **Vāde**, inquit, vēnde oleum et redde crēditōrī tuō; tū autem et fīliī tuī vīvite dē reliquō ”.
8 **Facta** **est** autem quaedam diēs, et trānsībat Eliseus per Sūnam. Erat autem ibi mulier **magna**, quae tenuit eum, ut comederet pānem. Quotiēscumque inde trānsībat, dīvertēbat ad eam, ut comederet pānem.
9 Quae dīxit ad **virum** suum: “ Animadvertō quod vir Deī sānctus **est** iste, quī trānsit per nōs frequenter.
10 Faciāmus ergō cēnāculum mūrātum parvum et pōnāmus **eī** in eō lectulum et mēnsam et sellam et candēlābrum, ut, cum vēnerit ad nōs, maneat ibi ”.
11 **Facta** **est** ergō diēs quaedam, et veniēns dīvertit in cēnāculum et requiēvit ibi.
12 Dīxitque ad Giezī puerum suum: “ Vocā Sunamītin istam ”. Quī cum vocāsset eam, et **illa** stetisset **cōram** eō,
13 dīxit ad puerum: “ **Loquēre** ad eam: Ecce **sēdulē** in omnibus ministrāstī nōbīs; quid vīs, ut faciam tibi? Numquid habēs negōtium et vīs, ut loquar **rēgī** sīve prīncipī mīlitiae? ”. Quae respondit: “ In **mediō** **populī** meī habitō ”.
14 Et ait: “ Quid ergō vult, ut faciam **eī**? ”. Dīxitque Giezi: “Nē quaerās; fīlium enim nōn habet, et vir eius senex **est** ”.
15 Praecēpit itaque, ut vocāret eam; quae cum **vocāta** fuisset et stetisset ad ōstium,
16 dīxit ad eam: “ In tempore istō, in annō alterō, amplexāberis fīlium ”. At **illa** respondit: “ Nōlī, quaesō, domine mī, vir Deī, nōlī mentīrī ancillae tuae ”.
17 Et concēpit mulier et peperit fīlium in tempore istō annī alterīus, quō dīxerat Eliseus.
18 Crēvit autem puer et, cum **esset** quaedam diēs, et **ēgressus** īsset ad patrem suum, ad messōrēs,
19 ait patrī suō: “ Caput meum, caput meum! ”. At ille dīxit servō: “ Tolle et dūc eum ad mātrem suam ”.
20 Quī cum tulisset et addūxisset eum ad mātrem suam, posuit eum **illa** super genua **sua** usque ad merīdiem, et mortuus **est**.
21 Ascendit autem et collocāvit eum super lectulum hominis Deī et clausit ōstium; et **ēgressa**
22 vocāvit **virum** suum et ait: “Mitte mēcum, obsecrō, ūnum dē puerīs et asinam, ut excurram usque ad hominem Deī et revertar ”.
23 Quī ait illī: “ Quam ob causam **vadis** ad eum hodiē? Nōn sunt calendae neque sabbatum ”. Quae respondit: “ Valē ”.
24 Strāvitque asinam et praecēpit puerō: “ **Mina** et **propera**, nē mihi **moram** faciās in eundō, **nisi** praecēperō tibi ”.
25 **Profecta** **est** igitur et **venit** ad **virum** Deī in montem Carmēlī. Cumque vīdisset eam vir Deī dē contrā, ait ad Giezī puerum suum: “ Ecce Sunamītis **illa**.
26 **Vade** **cito** in occursum eius et dīc **eī**: **Rēctē**ne agitur circā tē et circā **virum** tuum et circā fīlium tuum? ”. Quae respondit: “ **Rēctē** ”.
27 Cumque vēnisset ad **virum** Deī in monte, apprehendit **pedēs** eius; et accessit Giezi, ut āmovēret eam, et ait homō Deī: “ Dīmitte illam; **anima** enim eius in amāritūdine **est**, et Dominus cēlāvit mē et nōn indicāvit mihi ”.
28 Quae dīxit illī: “ Numquid petīvī fīlium ā dominō meō? Numquid nōn dīxī tibi: Nē illūdās mē? ”.
29 Et ille ait ad Giezī: “ Accinge lumbōs tuōs et tolle baculum meum in manū **tuā** et **vāde**. Sī occurrerit tibi homō, nōn salūtēs eum et, sī salūtāverit tē quispiam, nōn respondeās illī. Et pōnēs baculum meum super faciem puerī ”.
30 Porrō māter puerī ait: “ Vīvit Dominus, et vīvit **anima** **tua**, nōn dīmittam tē ”. Surrēxit ergō et secūtus **est** eam.
31 Giezī autem praecesserat eōs et posuerat baculum super faciem puerī, et nōn erat vōx neque **sēnsus** reversusque **est** in occursum eius et nūntiāvit **eī** dīcēns: “ Nōn ēvigilāvit puer ”.
32 **Ingressus** **est** ergō Eliseus domum, et ecce puer mortuus iacēbat in lectulō eius;
33 **ingressus**que clausit ōstium super sē et puerum et ōrāvit ad Dominum.
34 Et ascendit et incubuit super puerum posuitque **os** suum super **os** eius et oculōs suōs super oculōs eius et **manūs** suās super **manūs** eius et incurvāvit sē super eum, et **calefacta** **est** **carō** puerī.
35 At ille reversus dēambulāvit in domō semel hūc et illūc et ascendit et incubuit super eum, et sternūtāvit puer septiēs aperuitque oculōs.
36 Et ille vocāvit Giezi et dīxit **eī**: “ Vocā Sunamītin hanc ”. Quae **vocāta** **ingressa** **est** ad eum. Quī ait: “ Tolle fīlium tuum ”.
37 **Venit** **illa** et corruit ad **pedēs** eius et adōrāvit super terram; tulitque fīlium suum et **ēgressa** **est**.
38 Et Eliseus reversus **est** in Galgala. Erat autem famēs in **terrā**, et fīliī prophētārum habitābant **cōram** eō. Dīxitque puerō suō: “ Pōne **ōllam** grandem et coque pulmentum fīliīs prophētārum ”.
39 Et **ēgressus** **est** ūnus in agrum, ut colligeret herbās agrestēs; **invēnit**que quasi vītem silvestrem et collēgit ex **eā** colocynthidās agrī. Et implēvit pallium suum et reversus **concīdit** in **ōllam** pulmentī; nesciēbat enim quid **esset**.
40 Īnfūdērunt ergō sociīs, ut comederent. Cumque gustāssent dē coctiōne, exclāmāvērunt dīcentēs: “ Mors in **ōllā**, vir Deī! ”. Et nōn potuērunt **comedere**.
41 At ille: “ Afferte, inquit, farīnam ”. Cumque tulissent, mīsit in **ōllam** et ait: “ Īnfunde turbae, et comedat ”. Et nōn fuit amplius quidquam amāritūdinis in **ōllā**.
42 Vir autem quīdam **venit** dē Baalsalisā dēferēns **virō** Deī pānēs prīmitiārum, vīgintī pānēs hordeāceōs et frūmentum novum in **pērā** **suā**. At ille dīxit: “ Dā **populō**, ut comedat ”.
43 Responditque **eī** minister eius: “ Quantum **est** **hoc**, ut appōnam **cōram** centum **virīs**? ”. Rūrsum ille dīxit: “ Dā **populō**, ut comedat. Haec enim dīcit Dominus: “Comedent, et supererit” ”.
44 Posuit itaque **cōram** eīs, quī comēdērunt, et superfuit iuxtā verbum Dominī.
5
1 Naaman prīnceps mīlitiae **rēgis** **Syriae** erat vir magnus apud dominum suum et honōrātus; per illum enim **dēdit** Dominus salūtem **Syriae**. Erat autem vir **fortis** leprōsus.
2 Porrō dē **Syriā** **ēgressā** fuerat **turma** et captīvam dūxerat dē **terrā** Isrāēl puellam parvulam, quae erat in obsequiō uxōris Naamān.
3 Quae ait ad dominam suam: “ Utinam **esset** dominus meus ad prophētam, quī **est** in **Samarīā**! **Profectō** cūrāret eum ā **leprā**, quam habet ”.
4 **Ingressus** **est** itaque Naaman ad dominum suum et nūntiāvit **eī** dīcēns: “ Sīc et sīc **locūta** **est** **puella** dē **terrā** Isrāēl ”.
5 Dīxitque **eī** rēx **Syriae**: “ **Vāde**, et mittam litterās ad rēgem Isrāēl ”. Quī cum **profectus** **esset** et tulisset sēcum decem talenta argentī et sex **mīlia** siclōrum aurī et decem **mūtātōria** vestīmentōrum,
6 dētulit litterās ad rēgem Isrāēl in haec verba: “ Cum **accēperīs** epistulam hanc, scītō quod mīserim ad tē Naamān servum meum, ut cūrēs eum ā **leprā** **suā** ”.
7 Cumque lēgisset rēx Isrāēl litterās, scidit vestīmenta **sua** et ait: “ Numquid Deus sum, ut **occīdere** possim et vīvificāre, quia iste mittit ad mē, ut cūrem hominem ā **leprā** **suā**? Animadvertite et vidēte quod occāsiōnēs quaerat adversum mē ”.
8 Quod cum audīsset Eliseus vir Deī, scidisse vidēlicet rēgem Isrāēl vestīmenta **sua**, mīsit ad eum dīcēns: “ Quārē scidistī vestīmenta **tua**? Veniat ad mē et sciat **esse** prophētam in Isrāēl ”.
9 **Venit** ergō Naaman cum equīs et curribus et stetit ad ōstium **domūs** Elisēī.
10 Mīsitque ad eum Eliseus nūntium dīcēns: “ **Vāde** et lavāre septiēs in Iordāne; et recipiet sānitātem **carō** **tua**, atque mundāberis ”.
11 Īrātus Naaman recēdēbat dīcēns: “ Putābam quod ēgrederētur ad mē et stāns invocāret **nōmen** Dominī Deī **suī** et tangeret manū **suā** locum leprae et cūrāret mē.
12 Numquid nōn meliōrēs sunt Abāna et Pharphar, fluviī Damascī, omnibus aquīs Isrāēl, ut laver in eīs et munder? ”. Cum ergō vertisset sē et abīret indignāns,
13 accessērunt ad eum servī **suī** et locūtī sunt **eī**: “ Sī rem grandem dīxisset tibi **prophēta**, **certē** facerēs; quantō **magis** quia nunc dīxit tibi: “Lavāre et mundāberis!” ”.
14 Dēscendit et intīnxit sē in Iordāne septiēs iuxtā sermōnem **virī** Deī, et **restitūta** **est** **carō** eius sīcut **carō** puerī parvulī, et mundātus **est**.
15 Reversusque ad **virum** Deī cum ūniversō comitātū suō **vēnit** et stetit **cōram** eō et ait: “ **Vērē** sciō quod nōn sit Deus in **ūniversā** **terrā**, **nisi** tantum in Isrāēl! Obsecrō itaque, ut accipiās benedictiōnem ā servō tuō ”.
16 At ille respondit: “ Vīvit Dominus, ante quem stō, nōn accipiam ”. Cumque vim faceret, **penitus** nōn acquiēvit.
17 Dīxitque Naaman: “ Ut vīs. Sed, obsecrō, concēdātur mihi servō tuō tantum terrae quantum onus duōrum burdōnum; nōn enim faciet **ultrā** servus tuus holocaustum aut victimam dīīs aliēnīs, **nisi** Dominō.
18 **Hoc** autem **sōlum** ignōscat Dominus servō tuō, quandō ingreditur dominus meus templum Remmon, ut adōret ibi, et illō innītente super **manum** meam, sī adōrāverō in templō Remmon, adōrante eō in eōdem locō, ut ignōscat mihi Dominus servō tuō prō hāc rē ”.
19 Quī dīxit **eī**: “ **Vade** in pāce ”. Abiit ergō ab eō viam modicam.
20 Dīxitque Giezi puer **virī** Deī: “ Pepercit dominus meus Naaman **Sȳrō** istī, ut nōn acciperet ab eō, quae attulit; vīvit Dominus, curram post eum et accipiam ab eō aliquid ”.
21 Et secūtus **est** Giezi post tergum Naamān. Quem cum vīdisset ille currentem ad sē, dēsiluit dē currū in occursum eius et ait: “ **Rēctē**ne sunt omnia? ”.
22 Et ille ait: “ **Rēctē**. Dominus meus mīsit mē dīcēns: “**Modo** vēnērunt ad mē duo adulēscentēs dē monte Ephraim ex fīliīs prophētārum. Dā eīs talentum argentī et vestēs mūtātōriās duplicēs” ”.
23 Dīxitque Naaman: “ **Mēlius** **est**, ut accipiās duo talenta ”. Et coēgit eum ligāvitque duo talenta argentī in duōbus saccīs et duplicia vestīmenta et imposuit duōbus puerīs **suīs**, quī et portāvērunt **cōram** eō.
24 Cumque vēnisset ad collem, tulit dē manū eōrum et reposuit in domō; dīmīsitque virōs et abiērunt.
25 Ipse autem **ingressus** stetit **cōram** dominō suō. Et dīxit Eliseus: “ Unde **venīs**, Giezī? ”. Quī respondit: “ Nōn īvit servus tuus quōquam ”.
26 At ille: “ **Nonne**, ait, cor meum in praesentī erat, quandō reversus **est** homō dē currū suō in occursum tuī? **Est**ne tempus accipere argentum et accipere vestēs et **olīvēta** et vīnēta et ovēs et bovēs et servōs et ancillās?
27 Sed et **lepra** Naamān adhaerēbit tibi et sēminī tuō in sempiternum ”. Et **ēgressus** **est** ab eō leprōsus quasi nix.
6
1 Dīxērunt autem fīliī prophētārum ad Eliseum: “ Ecce locus, in quō habitāmus **cōram** tē, angustus **est** nōbīs.
2 Eāmus usque ad Iordānem, et tollant singulī dē **silvā** māteriās singulās, ut aedificēmus nōbīs ibi locum ad habitandum ”. Quī dīxit: “ **Īte** ”.
3 Et ait ūnus ex illīs: “ **Vēnī** ergō et tū cum servīs tuīs ”. Respondit: “ Ego veniam ”.
4 Et abiit cum eīs. Cumque vēnissent ad Iordānem, caedēbant ligna.
5 **Accidit** autem, ut, cum ūnus māteriam succīdisset, caderet ferrum **secūris** in aquam; exclāmāvitque ille et ait: “ Heu, domine mī! Et **hoc** ipsum mūtuō accēperam! ”.
6 Dīxit autem homō Deī: “ **Ubi** **cecidit**? ”. At ille mōnstrāvit **eī** locum. Praecīdit ergō lignum et mīsit illūc, natāvitque ferrum.
7 Et ait: “ Tolle!”. Quī extendit **manum** et tulit illud.
8 Rēx autem **Syriae** pugnābat contrā Isrāēl; cōnsiliumque iniit cum servīs **suīs** dīcēns: “ In locō illō et illō pōnāmus īnsidiās ”.
9 Mīsit itaque vir Deī ad rēgem Isrāēl dīcēns: “ **Cave**, nē trānseās in locō illō, quia ibi **Syrī** in īnsidiīs sunt ”.
10 Mīsit rēx Isrāēl ad locum, quem dīxerat **eī** vir Deī et dē quō praemonuerat eum, et observāvit sē ibi nōn semel neque bis.
11 Conturbātumque **est** cor **rēgis** **Syriae** prō hāc rē et, **convocātīs** servīs **suīs**, ait: “ Quārē nōn **indicātis** mihi **quis** prōditor meī sit apud rēgem Isrāēl? ”.
12 Dīxitque ūnus servōrum eius: “ Nēquāquam, domine mī rēx. Sed Eliseus **prophēta**, quī **est** in Isrāēl, **indicat** **rēgī** Isrāēl omnia verba, quaecumque **locūtus** **fuerīs** in conclāvī tuō ”.
13 Dīxit eīs: “ **Īte** et vidēte ubi sit, ut mittam et capiam eum ”. Annūntiāvēruntque **eī** dīcentēs: “ Ecce in Dothain ”.
14 Mīsit ergō illūc equōs et **currus** et rōbur **exercitūs**; quī cum vēnissent nocte, circumdedērunt cīvitātem.
15 Cōnsurgēns autem dīlūculō minister **virī** Deī **ēgressus** **est** vīditque **exercitum** in circuitū cīvitātis et equōs et **currūs** nūntiāvitque **eī** dīcēns: “ Heu, domine mī, quid faciēmus? ”.
16 At ille respondit: “Nōlī timēre; plūrēs enim nōbīscum sunt quam cum illīs”.
17 Ōrāvitque Eliseus dīcēns: “ Domine, aperī oculōs huius, ut videat ”. Et aperuit Dominus oculōs puerī, et vīdit, et ecce mōns plēnus equōrum et curruum igneōrum in circuitū Elisēī.
18 Hostēs vērō dēscendērunt ad eum. Porrō Eliseus ōrāvit Dominum dīcēns: “ Percute, obsecrō, gentem hanc caecitāte! ”. Percussitque eōs Dominus, nē vidērent iuxtā verbum Elisēī.
19 Dīxit autem ad eōs Eliseus: “ Nōn **est** haec **via**, nec **ista** **est** cīvitās; sequiminī mē, et ostendam vōbīs **virum**, quem quaeritis ”. Dūxit ergō eōs in Samarīam.
20 Cumque ingressī fuissent in **Samarīā**, dīxit Eliseus: “ Domine, aperī oculōs istōrum, ut videant ”. Aperuitque Dominus oculōs eōrum, et vīdērunt **esse** sē in **mediō** Samarīae.
21 Dīxitque rēx Isrāēl ad Eliseum, cum vīdisset eōs: “ Numquid percutiam eōs, pater mī? ”.
22 At ille ait: “ Nōn percutiēs; neque enim, quōs cēpistī gladiō et arcū tuō, percutis. Pōne pānem et aquam **cōram** eīs, ut comedant et bibant et **vādant** ad dominum suum ”.
23 **Appositā**que **est** eīs cibōrum **magna** praeparātiō, et comēdērunt et bibērunt, et dīmīsit eōs; abiēruntque ad dominum suum, et **ultrā** nōn vēnērunt turmae **Syriae** in terram Isrāēl.
24 Factum **est** autem post haec, congregāvit Benadad rēx **Syriae** ūniversum **exercitum** suum et ascendit et **obsīdēbat** Samarīam.
25 **Facta**que **est** famēs **magna** in **Samarīā** et tamdiū **obsessa** **est**, dōnec vēnumdārētur caput asinī octōgintā argenteīs et **quārta** pars cabī stercoris columbārum quīnque argenteīs.
26 Cumque rēx Isrāēl trānsīret per mūrum, mulier exclāmāvit ad eum dīcēns: “ **Salvā** mē, domine mī rēx! ”.
27 Quī ait: “ Nōn, salvet tē tē Dominus. Unde salvāre tē possum? Dē **āreā** an dē torculārī? ”. Dīxitque ad eam rēx: “ Quid tibi vīs? ”. Quae respondit:
28 “ Mulier **ista** dīxit mihi: “Dā fīlium tuum, ut comedāmus eum hodiē, et fīlium meum comedēmus crās”.
29 Coximus ergō fīlium meum et **comēdimus**. Dīxīque **eī** **diē** **alterā**: Dā fīlium tuum, ut comedāmus eum; quae abscondit fīlium suum ”.
30 Quod cum audīsset rēx, scidit vestīmenta **sua**. Et trānsībat super mūrum, vīditque **omnis** **populus** cilicium, quō **vestītus** erat ad carnem intrīnsecus.
31 Et ait: “ Haec mihi faciat Deus et haec addat, sī steterit caput Elisēī fīliī Saphat super eum hodiē ”.
32 Eliseus autem sedēbat in domō **suā**, et senēs sedēbant cum eō. Praemīsit itaque rēx **virum**. Sed antequam venīret nūntius, Eliseus dīxit ad senēs: “ Numquid **scītis** quod mīserit fīlius homicīdae **hic**, ut praecīdātur caput meum? Vidēte ergō, cum vēnerit nūntius, claudite ōstium et nōn sinātis eum introīre; ecce enim **sonitus** pedum dominī eius post eum **est** ”.
33 Et adhūc illō loquente eīs, appāruit rēx, quī veniēbat ad eum, et ait: “ Ecce, tantum **malum** ā Dominō **est**; quid amplius exspectābō ā Dominō? ”.
7
1 Dīxit autem Eliseus: “ **Audīte** verbum Dominī. Haec dīcit Dominus: In tempore **hoc** crās modius similae ūnō statere erit, et duo modiī **hordeī** statere ūnō in **portā** Samarīae ”.
2 Respondēns dux, super cuius **manum** rēx incumbēbat, hominī Deī ait: “ Sī Dominus fēcerit etiam cataractās in caelō, numquid poterit **esse**, quod **loqueris**? ”. Quī ait: “ Vidēbis oculīs tuīs et inde nōn comedēs ”.
3 Quattuor ergō **virī** erant leprōsī iuxtā introitum portae; quī dīxērunt ad invicem: “ Quid **hīc** **esse** volumus, dōnec moriāmur?
4 Sīve ingredī **voluerīmus** cīvitātem, famē moriēmur; sīve **mānserīmus** **hic**, moriendum nōbīs **est**. Venīte igitur, et trānsfugiāmus ad **castra** **Syriae**. Sī pepercerint nōbīs, vīvēmus; sī autem **occīdere** voluerint, nihilōminus moriēmur ”.
5 Surrēxērunt igitur vesperī, ut venīrent ad **castra** **Syriae**. Cumque vēnissent ad prīncipium castrōrum **Syriae**, nūllum ibīdem repperērunt.
6 Siquidem Dominus sonitum audīrī fēcerat in castrīs **Syriae** curruum et equōrum et **exercitūs** plūrimī; dīxēruntque ad invicem: “ Ecce mercēde condūxit adversum nōs rēx Isrāēl **rēgēs** Hetthaēōrum et Aegyptiōrum, ut venīrent contrā nōs ”.
7 Surrēxērunt ergō et fūgērunt in tenebrīs et dērelīquērunt **tentōria** **sua** et equōs et asinōs, **castra**, sīcut erant; fūgēruntque animās tantum suās salvāre cupientēs.
8 Igitur cum vēnissent leprōsī illī ad prīncipium castrōrum, ingressī sunt ūnum tabernāculum et comēdērunt et bibērunt; tulēruntque inde argentum et aurum et vestēs et abiērunt et abscondērunt. Et rūrsum reversī sunt ad aliud tabernāculum, et inde similiter auferentēs abscondērunt.
9 Dīxēruntque ad invicem: “ Nōn **rēctē** facimus; haec enim diēs bonī nūntiī **est**, et nōs tacēmus. Sī **nōluerīmus** nūntiāre usque **manē**, **sceleris** arguēmur; venīte, eāmus et nūntiēmus in **aulā** **rēgis** ”.
10 Cumque vēnissent, vocāvērunt portāriōs cīvitātis et nārrāvērunt eīs dīcentēs: “ Īvimus ad **castra** **Syriae** et nūllum ibīdem **repperīmus** hominum **nisi** equōs et asinōs alligātōs et **tentōria**, sīcut erant ”.
11 Clāmāvērunt ergō portāriī et nūntiāvērunt in **palātiō** **rēgis** intrīnsecus.
12 Quī surrēxit nocte et ait ad servōs suōs: “ **Dīcō** vōbīs quid fēcerint nōbīs **Syrī**. Sciunt quia famē labōrāmus, et idcircō ēgressī sunt dē castrīs et latitant in agrīs dīcentēs: “Cum ēgressī fuerint dē cīvitāte, capiēmus eōs vīventēs, et tunc cīvitātem ingredī poterimus” ”.
13 Respondit autem ūnus servōrum eius: “ Tollāmus quīnque equōs, quī remānsērunt in urbe; fīant sīcut **ūniversa** multitūdō Isrāēl, quae **cōnsūmpta** **est**; mittāmus ergō et videāmus ”.
14 Addūxērunt ergō duōs **currūs** cum equīs, mīsitque rēx post **exercitum** **Syrōrum** dīcēns: “ **Īte** et vidēte ”.
15 Quī abiērunt post eōs usque ad Iordānem; ecce autem **omnis** **via** **plēnā** erat vestibus et **vāsīs**, quae prōiēcerant **Syrī**, cum turbārentur. Reversīque nūntiī indicāvērunt **rēgī**.
16 Et **ēgressus** **populus** dīripuit **castra** **Syriae**; **factus**que **est** modius similae statere ūnō, et duo modiī **hordeī** statere ūnō iuxtā verbum Dominī.
17 Porrō rēx ducem illum, in cuius manū incumbēbat, cōnstituit ad portam; quem conculcāvit **turbā** in introitū, et mortuus **est** iuxtā quod **locūtus** fuerat vir Deī, quandō dēscenderat rēx ad eum.
18 Factumque **est** secundum sermōnem **virī** Deī, quem dīxerat **rēgī**, quandō ait: “ Duo modiī **hordeī** statere ūnō erunt, et modius similae statere ūnō **hoc** eōdem tempore crās in **portā** Samarīae ”;
19 quandō responderat dux ille **virō** Deī et dīxerat: “ Etiamsī Dominus fēcerit cataractās in caelō, numquid fierī poterit, quod **loqueris**? ”, et dīxerat **eī**: “ Vidēbis oculīs tuīs et inde nōn comedēs ”.
20 **Ēvēnit** ergō **eī**, sīcut praedictum erat, et conculcāvit eum **populus** in **portā**, et mortuus **est**.
8
1 Eliseus autem **locūtus** **est** ad mulierem, cuius **vīvere** fēcerat fīlium, dīcēns: “ Surge, **vāde** tū et **domus** **tua** et peregrīnāre ubicumque **reppererīs**; vocāvit enim Dominus famem, et veniet super terram septem annīs ”.
2 Quae surrēxit et fēcit iuxtā verbum hominis Deī et vādēns cum domō **suā** **peregrīnāta** **est** in **terrā** Philisthim septem annīs.
3 Cumque fīnītī **essent** annī septem, reversā **est** mulier dē **terrā** Philisthim; et **ēgressa** **est**, ut interpellāret rēgem prō domō **suā** et agrīs **suīs**.
4 Rēx autem loquēbātur cum Giezī puerō **virī** Deī dīcēns: “ Nārrā mihi omnia magnālia, quae fēcit Eliseus ”.
5 Cumque ille nārrāret **rēgī** quōmodo mortuum suscitāsset, appāruit mulier, cuius vīvificāverat fīlium, clāmāns ad rēgem prō domō **suā** et prō agrīs **suīs**. Dīxitque Giezi: “ Domine mī rēx, haec **est** mulier, et **hic** fīlius eius, quem suscitāvit Eliseus ”.
6 Et interrogāvit rēx mulierem, quae nārrāvit **eī**. **Dēdit**que **eī** rēx eunūchum ūnum dīcēns: “ Restitue **eī** omnia, quae **sua** sunt, et ūniversōs **reditūs** agrōrum ā **diē**, **qua** relīquit terram usque ad praesēns ”.
7 **Venit** **quoque** Eliseus **Damascum**, et Benadad rēx **Syriae** aegrōtābat. Nūntiāvēruntque **eī** dīcentēs: “ **Venit** vir Deī hūc ”.
8 Et ait rēx ad Hazael: “ Tolle tēcum **mūnerā** et **vāde** in occursum **virī** Deī et cōnsule Dominum per eum dīcēns: Sī **ēvādere** poterō dē īnfirmitāte **meā** hāc? ”.
9 Īvit igitur Hazael in occursum eius habēns sēcum **mūnera** et omnia **bona** Damascī, **onera** quadrāgintā camēlōrum. Cumque stetisset **cōram** eō, ait: “ Fīlius tuus Benadad rēx **Syriae** mīsit mē ad tē dīcēns: “Sī sānārī poterō dē īnfirmitāte **meā** hāc?” ”.
10 Dīxitque **eī** Eliseus: “ **Vade**, dīc **eī**: Sānāberis. Porrō ostendit mihi Dominus quia morte moriētur ”.
11 Stetitque faciēs eius, et conturbātus **est** usque ad suffūsiōnem **vultūs** flēvitque vir Deī.
12 Cui Hazaēl ait: “ Quārē dominus meus flet? ”. At ille respondit: “ Quia sciō, quae factūrus sīs fīliīs Isrāēl **mala**: cīvitātēs eōrum mūnītās igne succendēs et iuvenēs eōrum interficiēs gladiō et parvulōs eōrum ēlīdēs et praegnantēs discindēs ”.
13 Dīxitque Hazaēl: “ Quid enim sum servus tuus **canis**, ut faciam rem istam magnam? ”. Et ait Eliseus: “ Ostendit mihi Dominus tē rēgem **Syriae** fore ”.
14 Quī cum recessisset ab Elisēō, **venit** ad dominum suum. Quī ait **eī**: “ Quid tibi dīxit Eliseus? ”. At ille respondit: “ Dīxit mihi: Recipiēs sānitātem ”.
15 Cumque vēnisset diēs **altera**, tulit strāgulum et intīnxit **aquā** et expandit super faciem eius, et mortuus **est**; rēgnāvitque Hazaēl prō eō.
16 Annō quīntō Ioram fīliī Achab **rēgis** Isrāēl — Iosaphat autem erat rēx Iūdae — rēgnāvit Ioram fīlius Iosaphat **rēgis** Iūdae.
17 Trīgintā duōrum erat annōrum, cum rēgnāre coepisset, et octo annīs rēgnāvit in Ierusālem.
18 Ambulāvitque in viīs rēgum Isrāēl, sīcut ambulāverat **domus** Achab; **fīlia** enim Achab erat uxor eius. Et fēcit, quod **malum** **est** **cōram** Dominō.
19 Nōluit autem Dominus **disperdere** Iūdam propter Dāvīd servum suum, sīcut prōmīserat **eī**, ut daret illī lucernam et fīliīs eius cūnctīs diēbus.
20 In diēbus eius recessit Edom, nē **esset** sub **Iūdā**, et cōnstituit sibi rēgem.
21 **Venit**que Ioram Seira et **omnīs** **currūs** cum eō; et surrēxit nocte percussitque Idūmaeōs, quī eum circumdederant, et prīncipēs curruum; et **populus** **fugit** in tabernācula **sua**.
22 Recessit ergō Edom, nē **esset** sub **Iūdā**, usque ad diem hanc. Tunc recessit et Lobna in tempore illō.
23 **Reliqua** autem gestōrum Ioram et **ūniversa**, quae fēcit, **nōnne** haec **scrīpta** sunt in **librō** annālium rēgum Iūdae?
24 Et dormīvit Ioram cum patribus **suīs** sepultusque **est** cum eīs in cīvitāte Dāvīd; et rēgnāvit Ochozīās fīlius eius prō eō.
25 Annō duodecimō Ioram fīliī Achab **rēgis** Isrāēl rēgnāvit Ochoziās fīlius Ioram **rēgis** Iūdae.
26 Vīgintī duōrum annōrum erat Ochozīās, cum rēgnāre coepisset, et ūnō annō rēgnāvit in Ierusālem. **Nōmen** mātris eius Athalia **fīlia** Amrī **rēgis** Isrāēl.
27 Et ambulāvit in viīs **domūs** Achab et fēcit, quod **malum** **est** **cōram** Dominō, sīcut **domus** Achab; gener enim **domus** Achab fuit.
28 Abiit **quoque** cum Ioram fīliō Achab ad proeliandum contrā Hazael rēgem **Syriae** in Ramoth Galaad; et vulnerāvērunt **Syrī** Ioram.
29 Quī reversus **est**, ut cūrārētur in Iezrahel dē vulneribus, quibus vulnerāverant eum **Syrī** in Ramā proeliantem contrā Hazael rēgem **Syriae**. Porrō Ochoziās fīlius Ioram rēx Iūdae dēscendit **invīsere** Ioram fīlium Achab in Iezrahel, quia aegrōtābat.
9
1 Eliseus autem prophētēs vocāvit ūnum dē fīliīs prophētārum et ait illī: “ Accinge lumbōs tuōs et tolle lenticulam oleī hanc in manū **tuā** et **vāde** in Ramoth Galaad.
2 Cumque **vēnerīs** illūc, vidēbis Iehu fīlium Iosaphat fīliī Namsī et **ingressūs** suscitābis eum dē **mediō** frātrum suōrum et intrōdūcēs interius cubiculum.
3 Tenēnsque lenticulam oleī fundēs super caput eius et **dīcēs**: “ Haec dīcit Dominus: Ūnxī tē rēgem super Isrāēl ”. Aperiēsque ōstium et fugiēs et nōn ibi subsistēs ”.
4 Abiit ergō adulēscēns puer prophētae Ramoth Galaad
5 et **ingressus** **est**. Ecce autem prīncipēs **exercitūs** sedēbant, et ait: “ Verbum mihi ad tē, prīnceps ”. Dīxitque Iehu: “ Ad quem ex omnibus nōbīs? ”. At ille dīxit: “ Ad tē, ō prīnceps ”.
6 Et surrēxit et **ingressus** **est** cubiculum. At ille fūdit oleum super caput eius et ait: “ Haec dīcit Dominus, Deus Isrāēl: Ūnxī tē rēgem super **populum** Dominī, super Isrāēl.
7 Percutiēs domum Achab dominī tuī, ut ulcīscar sanguinem servōrum meōrum prophētārum et sanguinem omnium servōrum Dominī dē manū Iezabel.
8 Perdamque omnem domum Achab et interficiam dē Achab quidquid masculīnī **sexūs** et impūberem et pūberem in Isrāēl.
9 Et dabō domum Achab sīcut domum Ierobōam fīliī Nābat et sīcut domum Baasa fīliī Ahiae.
10 Iezabel **quoque** comedent **canēs** in agrō Iezrahel, nec erit quī sepeliat eam ”. Aperuitque ōstium et **fūgit**.
11 Iehū autem **ēgressus** **est** ad servōs dominī **suī**, quī dīxērunt **eī**: “ **Rēctē**ne sunt omnia? Quid **venit** īnsānus iste ad tē? ”. Quī ait eīs: “ **Nostīs** hominem et loquēlam eius ”.
12 At illī respondērunt: “ Mendācium! Nārrā nōbīs! ”. Quī ait eīs: “ Haec et haec **locūtus** **est** mihi dīcēns: “Haec dīcit Dominus: Ūnxī tē rēgem super Isrāēl” ”.
13 Festīnāvērunt itaque et ūnusquisque tollēns pallium suum posuērunt sub pedibus eius super strūctūram graduum et cecinērunt **tubā** atque dīxērunt: “ Rēgnāvit Iehu! ”.
14 Coniūrāvit ergō Iehū fīlius Iosaphat fīliī Namsī contrā Ioram. Porrō Ioram dēfenderat Ramoth Galaad ipse et **omnis** Isrāēl contrā Hazael rēgem **Syriae**
15 et reversus fuerat, ut cūrārētur in Iezrahel propter **vulnera**, quia percusserant eum **Syrī** proeliantem contrā Hazael rēgem **Syriae**. Dīxitque Iehu: “ Sī **placet** vōbīs, nēmō ēgrediātur profugus dē cīvitāte, nē **vadat** et nūntiet in Iezrahel ”.
16 Et ascendit et **profectus** **est** in Iezrahel; Ioram enim aegrōtābat ibi, et Ochoziās rēx Iūdae dēscenderat ad vīsitandum Ioram.
17 Igitur speculātor, quī stābat super turrim Iezrahel, vīdit globum Iehu **venientis** et ait: “ Videō ego globum ”. Dīxitque Ioram: “ Tolle equitem et mitte in occursum eōrum, et **dīcat** vādēns: “**Rēctē**ne sunt omnia?” ”.
18 Abiit igitur, quī ascenderat equum in occursum eius, et ait: “ Haec dīcit rēx: **Pācāta**ne sunt omnia? ”. Dīxitque **eī** Iehū: “ Quid tibi et pācī? Trānsī et **sequēre** mē ”. Nūntiāvit **quoque** speculātor dīcēns: “ **Venit** nūntius ad eōs et nōn revertitur ”.
19 Mīsit etiam equitem secundum; **venit**que ad eōs et ait: “ Haec dīcit rēx: Num pāx **est**? ”. Et ait Iehu: “ Quid tibi et pācī? Trānsī et **sequēre** mē ”.
20 Nūntiāvit autem speculātor dīcēns: “ **Venit** usque ad eōs et nōn revertitur. **Est** autem **incessus** quasi **incessus** Iehu fīliī Namsī; praeceps enim graditur ”.
21 Et ait Ioram: “ Iunge currum! ”. Iūnxēruntque currum eius, et **ēgressus** **est** Ioram rēx Isrāēl et Ochoziās rēx Iūdae singulī in curribus **suīs**. Ēgressīque sunt in occursum Iehu et invēnērunt eum in agrō Naboth Iezrahelitis.
22 Cumque vīdisset Ioram Iehu, dīxit: “ **Est**ne pāx, Iehu? ”. At ille respondit: “ Quae pāx? Adhūc fornicātiōnēs Iezabel mātris tuae et venēficia eius **multa** vigent! ”.
23 Convertit autem Ioram **manum** suam et fugiēns ait ad Ochoziam: “ Īnsidiae, Ochozia! ”.
24 Porrō Iehū tetendit arcum manū et percussit Ioram inter scapulās. Et **ēgressa** **est** **sagitta** per cor eius; statimque corruit in currū suō.
25 Dīxitque Iehu ad Badacer ducem: “ Tolle, prōice eum in agrō Naboth Iezrahelitae! Mementō enim: ego et tū erāmus cum hīs, quī vectābantur geminī post Achab patrem huius, quandō Dominus onus **hoc** **levāvit** super eum dīcēns:
26 “Prō sanguine Naboth et prō sanguine fīliōrum eius, quem vīdī **heri**, ait Dominus, reddam tibi in agrō istō, dīcit Dominus”. Nunc igitur tolle, prōice eum in agrō iuxtā verbum Dominī ”.
27 Ochoziās autem rēx Iūdae vidēns **hoc** **fugit** per viam Bethgān; persecūtusque **est** eum Iehu et ait: “ Etiam hunc percutite! ”. Et percussērunt eum in currū suō in ascēnsū Gaver, quī **est** iuxtā Ieblaam. Quī **fugit** in Mageddō et mortuus **est** ibi.
28 Et imposuērunt eum servī eius super currum suum et tulērunt Ierusālem sepeliēruntque in sepulcrō cum patribus **suīs** in cīvitāte Dāvīd.
29 Annō ūndecimō Ioram fīliī Achab rēgnāvit Ochozīās super Iūdam.
30 **Venit** Iehū Iezrahēl. Porrō Iezabel, introitū eius audītō, dēpīnxit oculōs suōs stibiō et ōrnāvit caput suum et respexit per fenestram 31 ingredientem Iehu per portam et ait: “ Numquid pāx **esse** potest Zamrī, quī interfēcit dominum suum? ”.
32 **Levāvit**que Iehū faciem suam ad fenestram et ait: “ **Quis** **est** mēcum, quisnam? ”. Et inclīnāvērunt sē ad eum duo vel trēs eunūchī.
33 At ille dīxit eīs: “ **Praecipitāte** eam deorsum! ”. Et praecipitāvērunt eam; **aspersus**que **est** sanguine pariēs et equī, quī conculcāvērunt eam.
34 Cumque **ingressus** **esset**, ut comederet biberetque, ait: “ **Īte**, vidēte maledictam illam et sepelīte eam, quia **fīlia** **rēgis** **est** ”.
35 Cumque īssent, ut sepelīrent eam, nōn invēnērunt **nisi** calvāriam et **pedēs** et summās **manūs**.
36 Reversīque nūntiāvērunt **eī**. Et ait Iehu: “ Sermō Dominī **est**, quem **locūtus** **est** per servum suum Eliam Thesbītēn dīcēns: In agrō Iezrahel comedent **canēs** carnēs Iezabel;
37 et erit cadāver Iezabel sīcut stercus super faciem terrae in agrō Iezrahel, **ita** ut nōn **dīcātur**: “Haeccīne **est** **illa** Iezabēl” ”.
10
1 Erant autem Achab septuāgintā fīliī in **Samarīā**. Scrīpsit ergō Iehū litterās et mīsit in Samarīam ad optimātēs cīvitātis et ad maiōrēs nātū et ad nūtrīciōs fīliōrum Achab dīcēns:
2 “ Statim ut **accēperītis** litterās hās, quī habētis fīliōs dominī vestrī et **currūs** et equōs et cīvitātem firmam et **arma**,
3 ēligite meliōrem et iūstiōrem dē fīliīs dominī vestrī et pōnite eum super solium patris **suī** et **pugnātē** prō domō dominī vestrī ”.
4 Timuērunt illī vehementer et dīxērunt: “ Ecce duo **rēgēs** nōn potuērunt stāre **cōram** eō, et quōmodo nōs valēbimus **resistere**? ”.
5 Mīsērunt ergō praepositus **domūs** et praefectus cīvitātis et maiōrēs nātū et nūtrīciī ad Iehū dīcentēs: “ Servī tuī sumus: quaecumque **iusserīs**, faciēmus nec cōnstituēmus rēgem; quodcumque tibi **placet**, fac ”.
6 Rescrīpsit autem eīs litterās secundō dīcēns: “ Sī meī **estis** et **oboedītis** mihi, tollite **capita** **virōrum** fīliōrum dominī vestrī et venīte ad mē hāc **eadem** **hōra** crās in Iezrahel ”. Porrō fīliī **rēgis**, septuāgintā **virī**, apud optimātēs cīvitātis nūtriēbantur.
7 Cumque vēnissent litterae ad eōs, tulērunt fīliōs **rēgis** et **occīdērunt** septuāgintā virōs et posuērunt **capita** eōrum in cophinīs et mīsērunt ad eum in Iezrahel.
8 **Venit** autem nūntius et indicāvit **eī** dīcēns: “ Attulērunt **capita** fīliōrum **rēgis**”. Quī respondit: “ Pōnite **ea** duōs acervōs iuxtā introitum portae usque **manē** ”.
9 Cumque dīlūxisset, **ēgressus** **est** et stāns dīxit ad omnem **populum**: “ Vōs iūstī **estis**; ecce ego coniūrāvī contrā dominum meum et interfēcī eum, sed **quis** percussit omnēs hōs?
10 Vidēte ergō nunc quoniam nōn **cecidit** dē sermōnibus Dominī in terram, quōs **locūtus** **est** Dominus super domum Achab, et Dominus fēcit, quod **locūtus** **est** in manū servī **suī** Eliae ”.
11 Percussit igitur Iehu omnēs, quī **reliquī** erant dē domō Achab in Iezrahel, et ūniversōs optimātēs eius et nōtōs et sacerdōtēs, dōnec nōn remanērent ex eō reliquiae.
12 Et surrēxit et intrāvit. Deinde **profectus** **est** in Samarīam; cumque **esset** ad Betheced Pāstōrum in **viā**,
13 **invēnit** frātrēs Ochoziae **rēgis** Iūdae dīxitque ad eōs: “ Quīnam **estis** vōs? ”. At illī respondērunt: “ Frātrēs Ochoziae sumus et dēscendimus ad salūtandōs fīliōs **rēgis** et fīliōs dominae rēgīnae ”.
14 Quī ait: “ Comprehendite eōs vīvōs ”. Quōs cum comprehendissent vīvōs, iugulāvērunt eōs iuxtā cisternam Betheced, quadrāgintā duōs virōs, et nōn relīquit ex eīs quemquam.
15 Cumque abīsset inde, **invēnit** Ionadab fīlium Rechab in occursum sibi et benedīxit **eī**. Et ait ad eum: “ Numquid **est** cor tuum rēctum sīcut cor meum cum **corde** tuō? ”. Et ait Ionadab: “ **Est** ”. “ Sī **est**, inquit, dā **manum** tuam ”. Quī **dēdit** **manum** suam. At ille **levāvit** eum ad sē in currū
16 dīxitque ad eum: “ **Vēnī** mēcum et vidē zēlum meum prō Dominō ”. Et impositum curruī suō
17 dūxit in Samarīam. Et percussit omnēs, quī **reliquī** fuerant dē Achab in **Samarīā** usque ad ūnum, iuxtā verbum Dominī, quod **locūtus** **est** per Eliam.
18 Congregāvit ergō Iehū omnem **populum** et dīxit ad eōs: “ Achab coluit Baal **parum**, ego autem colam eum amplius.
19 Nunc igitur omnēs prophētās Baal et ūniversōs servōs eius et cūnctōs sacerdōtēs ipsīus **vocātē** ad mē; nūllus sit quī nōn veniat. Sacrificium enim grande **est** mihi Baal; quīcumque dēfuerit, nōn vīvet ”. Porrō Iehu faciēbat **hoc** **īnsidiōsē**, ut disperderet cultōrēs Baal.
20 Dīxitque: “ **Sānctificāte** diem sollemnem Baal ”. Vocāvēruntque.
21 Et mīsit Iehu in ūniversōs terminōs Isrāēl, et vēnērunt cūnctī servī Baal; nōn fuit residuus, nē ūnus quidem quī nōn venīret. Et ingressī sunt templum Baal, et **replēta** **est** **domus** Baal ā summō usque ad summum.
22 Dīxitque **eī**, quī erat super vestēs: “ Profer vestīmenta ūniversīs servīs Baal ”. Et prōtulit eīs vestēs.
23 **Ingressus**que Iehu et Ionadab fīlius Rechab templum Baal ait cultōribus Baal: “ Perquīrite et vidēte, nē **quis** forte vōbīscum sit dē servīs Dominī, sed ut sint **sōlī** servī Baal ”.
24 Ingressī sunt igitur, ut facerent victimās et holocausta; Iehu autem praeparāverat sibi **foris** octōgintā virōs et dīxerat eīs: “ Quīcumque permīserit **fugere** dē hominibus hīs, quōs ego addūxerō in **manūs** vestrās, **anima** eius erit prō **animā** illīus ”.
25 Factum **est** ergō cum complētum **esset** holocaustum, praecēpit Iehu cursōribus et ducibus **suīs**: “ Ingrediminī et percutite eōs; nūllus ēvādat! ”. Percussēruntque eōs cursōrēs et **ducēs** ōre gladiī et prōiēcērunt. Tunc iērunt usque in dabir templī Baal.
26 Et prōtulērunt lapidem Baal et combussērunt
27 et comminuērunt eum. Dēstrūxērunt **quoque** aedem Baal et fēcērunt prō **eā** lātrīnās usque diem hanc.
28 Dēlēvit itaque Iehū Baal dē Isrāēl.
29 Vērumtamen ā **peccātīs** Ieroboam fīliī Nābat, quī peccāre fēcerat Isrāēl, nōn recessit; nec dērelīquit vitulōs aureōs, quī erant in Bethel et in **Dān**.
30 Dīxit autem Dominus ad Iehū: “ Quia **studiōsē** fēcistī, quod rēctum erat in oculīs meīs et omnia quae erant in **corde** meō fēcistī contrā domum Achab, fīliī tuī usque ad quārtam generātiōnem sedēbunt super thronum Isrāēl ”.
31 Porrō Iehū nōn cūstōdīvit, ut ambulāret in **lēge** Dominī, Deī Isrāēl, in **tōtō** **corde** suō; nōn enim recessit ā **peccātīs** Ieroboam, quī peccāre fēcerat Isrāēl.
32 In diēbus illīs coepit Dominus **discindere** in Isrāēl; percussitque eōs Hazaēl in ūniversīs fīnibus Isrāēl
33 ā Iordāne contrā orientālem **plāgam** omnem terram Galaad et Gad et Ruben et Mānāsse, ab Aroer, quae **est** super torrentem **Arnōn**, et Galaad et Basān.
34 **Reliqua** autem gestōrum Iehū et **ūniversa**, quae fēcit, et fortitūdō eius, **nōnne** haec **scrīpta** sunt in **librō** annālium rēgum Isrāēl?
35 Et dormīvit Iehu cum patribus **suīs**, sepeliēruntque eum in **Samarīā**; et rēgnāvit Ioachaz fīlius eius prō eō.
36 Diēs autem, quōs rēgnāvit Iehu super Isrāēl, vīgintī et octo annī sunt, in **Samarīā**.
11
1 Athalia vērō māter Ochoziae vidēns mortuum fīlium suum surrēxit et interfēcit omne sēmen rēgium.
2 Tollēns autem Iosaba **fīlia** **rēgis** Ioram soror Ochoziae Ioās fīlium Ochoziae **fūrāta** **est** eum dē **mediō** fīliōrum **rēgis**, quī interficiēbantur, et nūtrīcem eius in cubiculō lectulōrum, et abscondērunt eum ā faciē Athaliae, ut nōn interficerētur.
3 Eratque cum **eā** in domō Dominī clam sex annīs; porrō Athalia rēgnāvit super terram.
4 Annō autem septimō mīsit Ioiada et assūmēns centuriōnēs Cārum et cursōrum intrōdūxit ad sē in templum Dominī pepigitque cum eīs foedus; et adiūrāns eōs in domō Dominī ostendit eīs fīlium **rēgis**
5 et praecēpit illīs dīcēns: “ **Hoc** **est**, quod facere dēbētis: **tertia** pars vestrum introeat sabbatō et observet excubitum **domūs** **rēgis**;
6 **tertia** autem pars ad portam Sur, et **tertia** pars sit ad portam, quae **est** post habitāculum cursōrum, et cūstōdiētis excubitum **domūs** per vicēs.
7 Duae vērō partēs ē vōbīs omnēs ēgredientēs sabbatō cūstōdiant excubiās **domūs** Dominī circum rēgem.
8 Et vāllābitis eum habentēs **arma** in manibus vestrīs; sī **quis** autem **ingressus** fuerit saeptum templī, interficiātur; eritisque cum **rēge** introeunte et ēgrediente.
9 Et fēcērunt centuriōnēs iuxtā omnia, quae praecēperat eīs Ioiada sacerdōs, et assūmentēs singulī virōs suōs, quī ingrediēbantur sabbatō, cum hīs, quī ēgrediēbantur sabbatō, vēnērunt ad Ioiadā sacerdōtem.
10 Quī **dēdit** centuriōnibus hastās et peltās **rēgis** Dāvīd, quae erant in domō Dominī.
11 Et stetērunt cursōrēs singulī habentēs **arma** in manū **suā** ā **parte** templī **dexterā** usque ad partem templī sinistram contrā altāre et aedem circum rēgem.
12 Prōdūxitque fīlium **rēgis** et **dedit** **eī** **diadēma** et testimōnium; fēcēruntque eum rēgem et ūnxērunt et plaudentēs manū dīxērunt: “ Vīvat rēx! ”.
13 Audīvit autem Athaliā **vōcem** **populī** et **ingressa** ad turbās in templum Dominī
14 vīdit rēgem stantem super tribūnal iuxtā mōrem et prīncipēs et tubās prope eum omnemque **populum** terrae laetantem et **canentem** tubīs; et scidit vestīmenta **sua** clāmāvitque: “ Coniūrātiō, coniūrātiō! ”.
15 Praecēpit autem Ioiada sacerdōs centuriōnibus, quī erant super **exercitum**, et ait eīs: “ Ēdūcite eam extrā **cōnsaepta** templī, et, quīcumque secūtus eam fuerit, **fēriātur** gladiō ”. Dīxerat enim sacerdōs: “ Nōn **occīdātur** in templō Dominī ”.
16 Imposuēruntque **eī** **manus** et impēgērunt eam per viam **introitūs** Equōrum in palātium, et **interfecta** **est** ibi.
17 Pepigit igitur Ioiadā foedus inter Dominum et inter rēgem et inter **populum**, ut **esset** **populus** Dominī, et inter rēgem et **populum**.
18 **Ingressus**que **est** **omnis** **populus** terrae templum Baal, et dēstrūxērunt illud et **ārās** eius et imāginēs contrīvērunt **validē**; Matthan **quoque** sacerdōtem Baal **occīdērunt** **cōram** altāribus.
Et posuit sacerdōs cūstōdiās in domō Dominī
19 tulitque centuriōnēs et Cārēs et cursōrēs et omnem **populum** terrae; dēdūxēruntque rēgem dē domō Dominī. Et vēnērunt per viam portae Cursōrum in palātium, et sēdit super thronum rēgum.
20 Laetātusque **est** **omnis** **populus** terrae, et cīvitās conquiēvit; Athalia autem **occīsa** **est** gladiō in domō **rēgis**.
12
1 Septemque annōrum erat Ioās, cum rēgnāre coepisset.
2 Annō septimō Iehū rēgnāvit Ioās; quadrāgintā annīs rēgnāvit in Ierusālem. **Nōmen** mātris eius Sebia dē Bersabee.
3 Fēcitque Ioās rēctum **cōram** Dominō cūnctīs diēbus, quibus docuit eum Ioiada sacerdōs.
4 Vērumtamen **excelsa** nōn abstulit; adhūc **populus** immolābat et adolēbat in excelsīs.
5 Dīxitque Ioās ad sacerdōtēs: “ Omnem pecūniam sānctōrum, quae **illāta** fuerit in templum Dominī ā praetereuntibus, quae offertur prō pretiō animae, et quam sponte et arbitriō **cordis** **suī** īnferunt in templum Dominī,
6 accipiant illam singulī sacerdōtēs ā **notīs** **suīs** et īnstaurent sartatecta **domūs**, sī quid necessārium vīderint īnstaurātiōne ”.
7 Igitur usque ad vīcēsimum tertium annum **rēgis** Ioās nōn īnstaurāvērunt sacerdōtēs sartatecta templī.
8 Vocāvitque rēx Ioās Ioiada pontificem et sacerdōtēs dīcēns eīs: “ Quārē sartatecta nōn **īnstaurātis** templī? Nōlīte ergō amplius accipere pecūniam ā **notīs** vestrīs, sed ad īnstaurātiōnem templī **reddite** eam ”.
9 Acquiēvēruntque sacerdōtēs **ultrā** nōn accipere pecūniam ā **populō** nec īnstaurāre sartatecta **domus**.
10 Et tulit Ioiada pontifex gazophylacium ūnum aperuitque forāmen dēsuper et posuit illud iuxtā altāre ad dexteram ingredientium domum Dominī; mittēbantque in eō sacerdōtēs, quī cūstōdiēbant ōstia, omnem pecūniam, quae dēferēbātur ad templum Dominī.
11 Cumque vidērent multam pecūniam **esse** in gazophylāciō, ascendēbat **scrība** **rēgis** et pontifex, colligēbantque et numerābant pecūniam, quae inveniēbātur in domō Dominī,
12 et dabant eam iuxtā numerum atque mēnsūram in manū opificum, quī operibus praepositī erant in domō Dominī; ipsīque impendēbant eam in fabrīs lignōrum et in strūctōribus, quī operābantur in domō Dominī,
13 et in caementāriīs et in hīs, quī caedēbant saxa, et ut **ēmerent** ligna et lapidēs dē lapicīdīnīs, ut īnstaurārentur sartatecta **domūs** Dominī, et prō ūniversīs, quae indigēbant **expēnsā** ad mūniendam domum.
14 Vērumtamen nōn fīēbant pēlvēs argenteae templī Dominī et cultrī et paterae et tubae, omne **vās** aureum et argenteum, dē **pecūniā**, quae īnferēbātur in templum Dominī;
15 opificibus enim dabātur, ut īnstaurārētur templum Dominī.
16 Et nōn fīēbat ratiō hīs hominibus, quī accipiēbant pecūniam, ut distribuerent eam operāriīs; illī enim in **fide** agēbant.
17 Pecūniam vērō prō dēlictō et pecūniam prō **peccātīs** nōn īnferēbātur in templum Dominī, quia sacerdōtum erat.
18 Tunc ascendit Hazaēl rēx **Syriae** et pugnābat contrā Geth; cēpitque eam et dīrēxit faciem suam, ut ascenderet in Ierusālem.
19 Quam ob rem tulit Ioās rēx Iūdae omnia **sānctificāta**, quae cōnsecrāverant Iosaphat et Ioram et Ochozīās patrēs eius **rēgēs** Iūdae, et quae ipse obtulerat, et ūniversum aurum, quod invenīrī potuit in thēsaurīs templī Dominī et in **palātiō** **rēgis**, mīsitque Hazaeli **rēgī** **Syriae**; et recessit ab Ierusālem.
20 **Reliqua** autem gestōrum Ioās et **ūniversa**, quae fēcit, **nōnne** haec **scrīpta** sunt in **librō** annālium rēgum Iūdae?
21 Surrēxērunt autem servī eius et coniūrāvērunt inter sē percussēruntque Ioās in domō Mellō in dēscēnsū **Sella**.
22 Iozachar namque fīlius Semath et Iozabad fīlius Somer servī eius percussērunt eum, et mortuus **est**; et sepeliērunt eum cum patribus **suīs** in cīvitāte Dāvīd. Rēgnāvitque Amasīās fīlius eius prō eō.
13
1 Annō vīcēsimō tertiō Ioās fīliī Ochoziae **rēgis** Iūdae rēgnāvit Ioachaz fīlius Iehu super Isrāēl in **Samarīā** decem et septem annīs.
2 Et fēcit **malum** **cōram** Dominō secūtusque **est** peccātum Ieroboam fīliī Nābat, quī peccāre fēcit Isrāēl; nōn dēclīnāvit ab eō.
3 Īrātusque **est** **furor** Dominī contrā Isrāēl et trādidit eōs in manū Hazael **rēgis** **Syriae** et in manū Benadad fīliī Hazael cūnctīs diēbus.
4 Dēprecātus **est** autem Ioachaz faciem Dominī, et audīvit eum Dominus; vīdit enim angustiam Isrāēl, **quā** attrīverat eōs rēx **Syriae**.
5 Et **dedit** Dominus Israēlī salvātōrem, et līberātus **est** dē manū **Syriae**; habitāvēruntque fīliī Isrāēl in tabernāculīs **suīs** sīcut **heri** et **nūdius**tertius.
6 Vērumtamen nōn recessērunt ā **peccātīs** **domūs** Ieroboam, quī peccāre fēcit Isrāēl; in ipsīs ambulāvērunt. Siquidem et **palūs** permānsit in **Samarīā**.
7 Et nōn relīquit Dominus Ioachaz dē **populō** **nisi** quīnquāgintā equitēs et decem **currūs** et decem **mīlia** peditum; interfēcerat enim eōs rēx **Syriae** et redēgerat quasi pulverem in **trītūrā** āreae.
8 **Reliqua** autem gestōrum Ioachaz et **ūniversa**, quae fēcit, sed et fortitūdō eius, **nōnne** haec **scrīpta** sunt in **librō** annālium rēgum Isrāēl?
9 Dormīvitque Ioachaz cum patribus **suīs**, et sepeliērunt eum in **Samarīā**. Rēgnāvitque Ioās fīlius eius prō eō.
10 Annō trīcēsimō septimō Ioās **rēgis** Iūdae rēgnāvit Ioās fīlius Ioachaz super Isrāēl in **Samarīā** sēdecim annīs.
11 Et fēcit, quod **malum** **est** in cōnspectū Dominī; nōn dēclīnāvit ab omnibus **peccātīs** Ieroboam fīliī Nābat, quī peccāre fēcit Isrāēl; in ipsīs ambulāvit.
12 **Reliqua** autem gestōrum Ioās et **ūniversa**, quae fēcit, sed et fortitūdō eius, quōmodo pugnāverit contrā Amasīam rēgem Iūdae, **nōnne** haec **scrīpta** sunt in **librō** annālium rēgum Isrāēl?
13 Et dormīvit Ioās cum patribus **suīs**; Ieroboam autem sēdit super solium eius. Porrō Ioās sepultus **est** in **Samarīā** cum rēgibus Isrāēl.
14 Eliseus autem aegrōtābat īnfirmitāte, **quā** et mortuus **est**; dēscenditque ad eum Ioās rēx Isrāēl et flēbat **cōram** eō dīcēbatque: “ Pater mī, pater mī, **currus** Isrāēl et **aurīga** eius! ”.
15 Et ait illī Eliseus: “Affer arcum et sagittās”. Cumque attulisset ad eum arcum et sagittās,
16 dīxit ad rēgem Isrāēl: “ Pōne **manum** tuam super arcum ”. Et, cum posuisset ille **manum** suam, superposuit Eliseus **manūs** suās manibus **rēgis**
17 et ait: “ Aperī fenestram orientālem ”. Cumque aperuisset, dīxit Eliseus: “**Iacē** sagittam!”. Et iēcit. Et ait Eliseus: “ **Sagitta** **salūtis** Dominī, et **sagitta** **salūtis** contrā **Syriam**. Percutiēsque **Syriam** in Aphec, dōnec cōnsūmās eam ”.
18 Et ait: “ Tolle sagittās ”. Quī cum tulisset, rūrsum dīxit **eī**: “ Percute iaculō terram!”. Et, cum percussisset **tribus** vicibus et stetisset,
19 īrātus **est** contrā eum vir Deī et ait: “ Sī percussissēs quīnquiēs aut sexiēs, percussissēs **Syriam** usque ad cōnsummātiōnem; nunc autem **tribus** vicibus percutiēs eam ”.
20 Mortuus **est** ergō Eliseus, et sepeliērunt eum. Latrunculī autem dē Moab vēnērunt in **terrā** in ipsō annō.
21 Quīdam autem sepelientēs hominem vīdērunt latrunculōs et prōiēcērunt cadāver in sepulcrō Elisēī et abiērunt. Quod cum tetigisset ossa Elisēī, revīxit homō et stetit super **pedēs** suōs.
22 Igitur Hazael rēx **Syriae** afflīxit Isrāēl cūnctīs diēbus Ioachaz.
23 Et misertus **est** Dominus eōrum et reversus **est** ad eōs propter **pactum** suum, quod habēbat cum Abraham, Isaac et Iācōb, et nōluit **disperdere** eōs neque prōicere **penitus** usque in praesēns tempus.
24 Mortuus **est** autem Hazael rēx **Syriae**; et rēgnāvit Benadad fīlius eius prō eō.
25 Porrō Ioās fīlius Ioachaz tulit urbēs dē manū Benadad fīliī Hazael, quās tulerat dē manū Ioachaz patris **suī** iūre proeliī; **tribus** vicibus percussit eum Ioās et reddidit cīvitātēs Israēlī.
14
1 Annō secundō Ioās fīliī Ioachaz **rēgis** Isrāēl rēgnāvit Amasīās fīlius Ioās **rēgis** Iūdae.
2 Vīgintī quīnque annōrum erat, cum rēgnāre coepisset, vīgintī autem et novem annīs rēgnāvit in Ierusālem. **Nōmen** mātris eius Ioaden dē Ierusālem.
3 Et fēcit rēctum **cōram** Dominō, vērumtamen nōn ut Dāvīd pater eius. Iuxtā omnia, quae fēcit Ioās pater suus, fēcit,
4 **nisi** **hoc** quod **excelsa** nōn abstulit; adhūc enim **populus** immolābat et adolēbat in excelsīs.
5 Cumque obtinuisset rēgnum, percussit servōs suōs, quī interfēcerant rēgem patrem suum;
6 fīliōs autem eōrum, quī **occīderant**, nōn **occīdit**, iuxtā quod scrīptum **est** in **librō** **lēgis** Moȳsī, sīcut praecēpit Dominus dīcēns: “ Nōn morientur patrēs prō fīliīs, neque fīliī morientur prō patribus, sed ūnusquisque in peccātō suō moriētur ”.
7 Ipse percussit Edom in **valle** Salīnārum decem **mīlia** et apprehendit **Petram** in proeliō vocāvitque **nōmen** eius Iecethel usque in praesentem diem.
8 Tunc mīsit Amasīās nūntiōs ad Ioās fīlium Ioachaz fīliī Iehū rēgem Isrāēl dīcēns: “ **Vēnī**, et videāmus nōs ”.
9 Remīsitque Ioās rēx Isrāēl ad Amasīam rēgem Iūdae dīcēns: “ Carduus **Libanī** mīsit ad cedrum, quae **est** in **Libanō**, dīcēns: “Dā fīliam tuam fīliō meō uxōrem”. Trānsiēruntque bēstiae agrī, quae sunt in **Libanō**, et conculcāvērunt carduum.
10 Percutiēns invaluistī super Edom, et sublevāvit tē cor tuum; contentus **estō** **glōriā** et **sēde** in domō **tuā**. Quārē prōvocās **mālum**, ut cadās tū et **Iūda** tēcum? ”.
11 Et nōn acquiēvit Amasīās.
Ascenditque Ioās rēx Isrāēl, et vīdērunt sē ipse et Amasīās rēx Iūdae in Bethsamēs oppidō Iūdae.
12 **Percussus**que **est** **Iūda** **cōram** Isrāēl, et fūgērunt ūnusquisque in tabernācula **sua**.
13 Amasīam vērō rēgem Iūdae fīlium Ioās fīliī Ochoziae cēpit Ioās rēx Isrāēl in Bethsamēs et addūxit eum in Ierusālem. Et interrūpit mūrum Ierusālem ā **portā** Ephraim usque ad portam Angulī quadringentīs **cubitīs**.
14 Tulitque omne aurum et argentum et **ūniversa** vāsa, quae **inventa** sunt in domō Dominī et in thēsaurīs **rēgis**, et **obsidēs**; et reversus **est** Samarīam.
15 **Reliqua** autem gestōrum Ioās, quae fēcit, et fortitūdō eius, **quā** pugnāvit contrā Amasīam rēgem Iūdae, **nōnne** haec **scrīpta** sunt in **librō** annālium rēgum Isrāēl?
16 Dormīvitque Ioās cum patribus **suīs** et sepultus **est** in **Samarīā** cum rēgibus Isrāēl; et rēgnāvit Ieroboam fīlius eius prō eō.
17 Vīxit autem Amasīās fīlius Ioās rēx Iūdae, postquam mortuus **est** Ioās fīlius Ioachaz rēx Isrāēl, quīndecim annīs.
18 **Reliqua** autem gestōrum Amasīae, **nōnne** haec **scrīpta** sunt in **librō** annālium rēgum Iūdae?
19 **Facta**que **est** contrā eum coniūrātiō in Ierusālem, at ille **fugit** in Lachīs; mīsēruntque post eum in Lachīs et interfēcērunt eum ibi.
20 Et asportāvērunt eum in equīs; sepultusque **est** in Ierusālem cum patribus **suīs** in cīvitāte Dāvīd.
21 Tulit autem ūniversus **populus** Iūdae Azariam annōs nātum sēdecim, et cōnstituērunt eum rēgem prō patre eius **Amasīa**.
22 Ipse aedificāvit Ailath et restituit eam Iūdae, postquam dormīvit rēx cum patribus **suīs**.
23 Annō quīntō decimō Amasīae fīliī Ioās **rēgis** Iūdae rēgnāvit Ieroboam fīlius Ioās **rēgis** Isrāēl in **Samarīā** quadrāgintā et ūnō annō.
24 Et fēcit, quod **malum** **est** **cōram** Dominō; nōn recessit ab omnibus **peccātīs** Ieroboam fīliī Nābat, quī peccāre fēcit Isrāēl.
25 Ipse restituit terminōs Isrāēl ab introitū Emath usque ad mare Arabae iuxtā sermōnem Dominī, Deī Isrāēl, quem **locūtus** **est** per servum suum Iōnam fīlium Amathī prophētam, quī erat dē Gethhepher.
26 Vīdit enim Dominus afflīctiōnem Isrāēl amāram nimis, et quod cōnsūmptī **essent** impuber et pūber, et nōn **esset** quī auxiliārētur Isrāēl.
27 Nec **locūtus** **est** Dominus, ut dēlēret **nōmen** Isrāēl dē sub caelō, sed salvāvit eōs in manū Ieroboam fīliī Ioās.
28 **Reliqua** autem gestōrum Ieroboam et **ūniversa**, quae fēcit, et fortitūdō eius, **quā** proeliātus **est**, et quōmodo restituit, quod dē fīnibus Damascī et Emath fuerat Iūdae, Israēlī, **nōnne** haec **scrīpta** sunt in **librō** annālium rēgum Isrāēl?
29 Dormīvitque Ieroboam cum patribus **suīs** rēgibus Isrāēl; et rēgnāvit Zacharīās fīlius eius prō eō.
15
1 Annō vīcēsimō septimō Ieroboam **rēgis** Isrāēl rēgnāvit Azariās fīlius Amasīae **rēgis** Iūdae.
2 Sēdecim annōrum erat, cum rēgnāre coepisset, et quīnquāgintā duōbus annīs rēgnāvit in Ierusālem. **Nōmen** mātris eius Iechēlia dē Ierusālem.
3 Fēcitque, quod erat placitum **cōram** Dominō, iuxtā omnia, quae fēcit Amasīās pater eius.
4 Vērumtamen **excelsa** nōn **est** dēmōlītus; adhūc **populus** sacrificābat et adolēbat in excelsīs.
5 Percussit autem Dominus rēgem, et fuit leprōsus usque in diem **mortis** suae et habitābat in domō **sēparātā** seorsum; Ioatham vērō fīlius **rēgis** gubernābat palātium et iūdicābat **populum** terrae.
6 **Reliqua** autem gestōrum Azāriae et **ūniversa**, quae fēcit, **nōnne** haec **scrīpta** sunt in **librō** annālium rēgum Iūdae?
7 Et dormīvit Azāriās cum patribus **suīs**, sepeliēruntque eum cum maiōribus **suīs** in cīvitāte Dāvīd; et rēgnāvit Ioatham fīlius eius prō eō.
8 Annō trīcēsimō octāvō Azāriae **rēgis** Iūdae rēgnāvit Zacharīās fīlius Ieroboam super Isrāēl in **Samarīā** sex mēnsibus.
9 Et fēcit, quod **malum** **est** **cōram** Dominō, sīcut fēcerant patrēs eius; nōn recessit ā **peccātīs** Ieroboam fīliī Nābat, quī peccāre fēcit Isrāēl.
10 Coniūrāvit autem contrā eum Sellum fīlius Iabēs percussitque eum in Ieblaam et interfēcit; rēgnāvitque prō eō.
11 **Reliqua** autem gestōrum Zacharīae, **nōnne** haec **scrīpta** sunt in **librō** annālium rēgum Isrāēl?
12 Iste **est** sermō Dominī, quem **locūtus** **est** ad Iehū dīcēns: “ Fīliī usque ad quārtam generātiōnem sedēbunt dē tē super thronum Isrāēl ”. Factumque **est** **ita**.
13 Sellum fīlius Iabēs rēgnāvit trīcēsimō nōnō annō Azāriae **rēgis** Iūdae; rēgnāvit autem ūnō **mēnse** in **Samarīā**.
14 Et ascendit Manahem fīlius Gadī dē Thersā **venit**que Samarīam et percussit Sellum fīlium Iabēs in **Samarīā** et interfēcit eum; rēgnāvitque prō eō.
15 **Reliqua** autem gestōrum Sellum et coniūrātiō eius, per quam tetendit īnsidiās, **nōnne** haec **scrīpta** sunt in **librō** annālium rēgum Isrāēl?
16 Tunc percussit Manahem Thapsam et omnēs, quī erant in **eā**, et terminōs eius dē Thersā; nōluerant enim aperīre **eī**. Et interfēcit omnēs praegnantēs eius et scidit eās.
17 Annō trīcēsimō nōnō Azāriae **rēgis** Iūdae rēgnāvit Manahem fīlius Gadī super Isrāēl decem annīs in **Samarīā**.
18 Fēcitque, quod erat **mālum** **cōram** Dominō; nōn recessit ā **peccātīs** Ieroboam fīliī Nābat, quī peccāre fēcit Isrāēl. In diēbus eius
19 **venit** Phul rēx Assyriōrum in terram, et **dedit** Manahem Phul mīlle talenta argentī, ut **esset** **eī** in auxiliō et firmāret rēgnum eius.
20 Indīxitque Manahem argentum super Isrāēl cūnctīs potentibus, ut daret **rēgī** Assyriōrum, quīnquāgintā siclōs argentī per singulōs. Reversusque **est** rēx Assyriōrum et nōn **est** **morātus** in **terrā**.
21 **Reliqua** autem gestōrum Manahem et **ūniversa**, quae fēcit, **nōnne** haec **scrīpta** sunt in **librō** annālium rēgum Isrāēl?
22 Et dormīvit Manahem cum patribus **suīs**; rēgnāvitque Phaceia fīlius eius prō eō.
23 Annō quīnquāgēsimō Azāriae **rēgis** Iūdae rēgnāvit Phacēia fīlius Manahem super Isrāēl in **Samarīā** bienniō.
24 Et fēcit, quod erat **mālum** **cōram** Dominō; nōn recessit ā **peccātīs** Ieroboam fīliī Nābat, quī peccāre fēcit Isrāēl.
25 Coniūrāvit autem adversus eum Phaceē fīlius Romēliae dux eius et percussit eum in **Samarīā** in turre **domūs** rēgiae, et cum eō erant quīnquāgintā **virī** dē fīliīs Galaadītārum. Et interfēcit eum rēgnāvitque prō eō.
26 **Reliqua** autem gestōrum Phacēia et **ūniversa**, quae fēcit, **nōnne** haec **scrīpta** sunt in **librō** annālium rēgum Isrāēl?
27 Annō quīnquāgēsimō secundō Azāriae **rēgis** Iūdae rēgnāvit Phaceē fīlius Romēliae super Isrāēl in **Samarīā** vīgintī annīs.
28 Et fēcit, quod **malum** erat **cōram** Dominō; nōn recessit ā **peccātīs** Ieroboam fīliī Nābat, quī peccāre fēcit Isrāēl.
29 In diēbus Phaceē **rēgis** Isrāēl **venit** Theglathphalasar rēx Assur et cēpit Ahīōn et Abelbethmaacha et Ianoē et Cēdēs et Āsor et Galaad et Galilaeam, ūniversam terram Nephthalī, et trānstulit eōs in Assur.
30 Coniūrāvit autem et tetendit īnsidiās Oseē fīlius Ela contrā Phacee fīlium Romēliae; et percussit eum et interfēcit rēgnāvitque prō eō vīcēsimō annō Ioatham fīliī Oziae.
31 **Reliqua** autem gestōrum Phaceē et **ūniversa**, quae fēcit, **nōnne** haec **scrīpta** sunt in **librō** annālium rēgum Isrāēl?
32 Annō secundō Phaceē fīliī Romēliae **rēgis** Isrāēl rēgnāvit Ioatham fīlius Oziae **rēgis** Iūdae.
33 Vīgintī quīnque annōrum erat, cum rēgnāre coepisset, et sēdecim annīs rēgnāvit in Ierusālem. **Nōmen** mātris eius Ierūsa **fīlia** Sadoc.
34 Fēcitque, quod erat placitum **cōram** Dominō; iuxtā omnia, quae fēcerat Ozīās pater suus, operātus **est**.
35 Vērumtamen **excelsa** nōn abstulit; adhūc **populus** immolābat et adolēbat in excelsīs. Ipse aedificāvit portam **domūs** Dominī superiōrem.
36 **Reliqua** autem gestōrum Ioatham et **ūniversa**, quae fēcit, **nōnne** haec **scrīpta** sunt in **librō** annālium rēgum Iūdae?
37 In diēbus illīs coepit Dominus **mittere** in Iūdam **Rāsīn** rēgem **Syriae** et Phaceē fīlium Romēliae.
38 Et dormīvit Ioatham cum patribus **suīs** sepultusque **est** cum eīs in cīvitāte Dāvīd patris **suī**; et rēgnāvit Achaz fīlius eius prō eō.
16
1 Annō septimō decimō Phacee fīliī Romēliae rēgnāvit Achaz fīlius Ioatham **rēgis** Iūdae.
2 Vīgintī annōrum erat Achaz, cum rēgnāre coepisset, et sēdecim annīs rēgnāvit in Ierusālem; nōn fēcit, quod erat placitum in cōnspectū Dominī Deī **suī**, sīcut Dāvīd pater eius,
3 sed ambulāvit in **viā** rēgum Isrāēl. Īnsuper et fīlium suum cōnsecrāvit trānsferēns per ignem secundum abōminātiōnēs gentium, quās dissipāvit Dominus **cōram** fīliīs Isrāēl;
4 immolābat **quoque** et adolēbat in excelsīs et in collibus et sub omnī lignō frondōsō.
5 Tunc ascendit **Rāsīn** rēx **Syriae** et Phaceē fīlius Romēliae rēx Isrāēl in Ierusālem ad proeliandum; cumque **obsīderent** Achaz, nōn valuērunt superāre eum.
6 In tempore illō restituit **Rāsīn** rēx **Syriae** Ailath ad Edom et ēiēcit Iūdaeōs dē Ailath; et Idūmaeī vēnērunt in Ailath et habitāvērunt ibi usque in diem hanc.
7 Mīsit autem Achaz nūntiōs ad Theglathphalasar rēgem Assyriōrum dīcēns: “ Servus tuus et fīlius tuus ego sum. Ascende et salvum mē fac dē manū **rēgis** **Syriae** et dē manū **rēgis** Isrāēl, quī cōnsurrēxērunt adversum mē ”.
8 Et cum collēgisset argentum et aurum, quod invenīre potuit in domō Dominī et in thēsaurīs **rēgis**, mīsit **rēgī** Assyriōrum **mūnera**.
9 Quī et acquiēvit voluntātī eius. Ascendit enim rēx Assyriōrum in **Damascum** et vastāvit eam et trānstulit habitātōrēs eius in Cir; **Rāsīn** autem interfēcit.
10 Perrēxitque rēx Achaz in occursum Theglathphalasar **rēgis** Assyriōrum in **Damascum**. Cumque vīdisset altāre Damascī, mīsit rēx Achaz ad Uriam sacerdōtem exemplar eius et dēscrīptiōnem **omnis** **operis** eius.
11 Exstrūxitque Urīās sacerdōs altāre; iuxtā omnia, quae **mīserat** rēx Achaz dē Damascō, **ita** fēcit Urīās sacerdōs, dōnec venīret rēx Achaz dē Damascō.
12 Cumque vēnisset rēx dē Damascō, vīdit altāre et accessit ad illud ascenditque
13 et adolēvit holocausta **sua** et oblātiōnēs et lībāvit lībāmina et fūdit sanguinem pācificōrum suōrum super altāre.
14 Porrō altāre aēneum, quod erat **cōram** Dominō, trānstulit dē faciē templī et dē locō inter altāre et templum Dominī posuitque illud ex **latere** **altāris** ad aquilōnem.
15 Praecēpit **quoque** rēx Achaz Uriae sacerdōtī dīcēns: “ Super altāre maius offer holocaustum mātūtīnum et oblātiōnem vespertīnam et holocaustum **rēgis** et oblātiōnem eius et holocaustum ūniversī **populī** terrae et oblātiōnem eōrum et lībāmina eōrum; et omnem sanguinem holocaustī et ūniversum sanguinem sacrificiī super illud effundēs. Dē altārī vērō aēneō erit mihi dēlīberandum ”.
16 Fēcit igitur Urīās sacerdōs iuxtā omnia, quae praecēperat rēx Achaz.
17 **Excidit** autem rēx Achaz limbōs bāsium et remōvit luterem, quī erat dēsuper, et mare dēposuit dē bōbus aēneīs, quī sustentābant illud, et posuit super pavīmentum strātum lapide.
18 Musach (id **est** Porticum) **quoque** sabbatī, quod aedificātum erat in templō, et ingressum **rēgis** exterius convertit in templō Dominī propter rēgem Assyriōrum.
19 **Reliqua** autem gestōrum Achaz, quae fēcit, **nōnne** haec **scrīpta** sunt in **librō** annālium rēgum Iūdae?
20 Dormīvitque Achaz cum patribus **suīs** et sepultus **est** cum eīs in cīvitāte Dāvīd; et rēgnāvit Ezechiās fīlius eius prō eō.
17
1 Annō duodecimō Achaz **rēgis** Iūdae rēgnāvit Oseē fīlius Ela in **Samarīā** super Isrāēl novem annīs.
2 Fēcitque **malum** **cōram** Dominō, sed nōn sīcut **rēgēs** Isrāēl, quī ante eum fuerant.
3 Contrā hunc ascendit Salmanasar rēx Assyriōrum; et **factus** **est** **eī** Oseē servus reddēbatque illī **tribūta**.
4 Cumque dēprehendisset rēx Assyriōrum Osee quod rebellāre **nītēns** mīsisset nūntiōs ad **Suā** rēgem Aegyptī nec praestāret **tribūta** **rēgī** Assyriōrum, sīcut singulīs annīs solitus erat, apprehendit eum et vīnctum mīsit in carcerem.
5 Pervagātusque **est** omnem terram et ascendēns Samarīam obsēdit eam **tribus** annīs.
6 Annō autem nōnō Osee cēpit rēx Assyriōrum Samarīam et trānstulit Isrāēl in Assur posuitque eōs in **Hala** et iuxtā Habor fluvium Gozān et in cīvitātibus Mēdōrum.
7 Factum **est** enim **hoc**, cum peccāssent fīliī Isrāēl Dominō Deō suō, quī ēdūxerat eōs dē **terrā** Aegyptī, dē manū pharaōnis **rēgis** Aegyptī: coluērunt deōs aliēnōs.
8 Et ambulāvērunt iuxtā **rītus** gentium, quās cōnsūmpserat Dominus in cōnspectū fīliōrum Isrāēl et rēgum Isrāēl, quī similiter fēcerant.
9 Et offendērunt fīliī Isrāēl operibus nōn rēctīs Dominum Deum suum et aedificāvērunt sibi **excelsa** in cūnctīs urbibus **suīs** ā turre cūstōdum usque ad cīvitātem mūnītam.
10 Fēcēruntque sibi lapidēs et pālōs in omnī colle sublīmī et subter omne lignum nemorōsum
11 et adolēbant ibi in omnibus excelsīs sīcut gentēs, quās trānstulerat Dominus ā faciē eōrum; fēcēruntque **pessimā** **irrītantēs** Dominum
12 et coluērunt īdōla **immunda**, dē quibus praecēpit Dominus eīs, nē facerent **hoc**.
13 Et testificātus **est** Dominus in Isrāēl et in **Iūdā** per **manum** omnium prophētārum et videntium dīcēns: “ Revertiminī ā viīs vestrīs pessimīs et **cūstōdītē** **mandāta** **mea** et **praecepta** iuxtā omnem lēgem, quam praecēpī patribus vestrīs, et sīcut mīsī ad vōs in manū servōrum meōrum prophētārum ”.
14 Quī nōn audiērunt, sed indūrāvērunt cervīcem suam iuxtā cervīcem patrum suōrum, quī nōluērunt **crēdere** in Dominum Deum suum.
15 Et abiēcērunt **lēgitima** eius et **pactum**, quod pepigit cum patribus eōrum, et testificātiōnēs, quibus contestātus **est** eōs; secūtīque sunt vānitātēs et vānī factī sunt et secūtī sunt gentēs, quae erant per circuitum eōrum, super quibus praecēperat Dominus eīs ut nōn facerent, sīcut et illae faciēbant.
16 Et dērelīquērunt omnia **praecepta** Dominī Deī **suī** fēcēruntque sibi cōnflātilēs duōs vitulōs et pālum et adōrāvērunt ūniversam mīlitiam caelī serviēruntque Baal
17 et cōnsecrābant fīliōs suōs et fīliās suās per ignem; et dīvīnātiōnibus īnserviēbant et auguriīs et trādidērunt sē, ut facerent **mālum** **cōram** Dominō et **irrītārent** eum.
18 Īrātusque **est** Dominus vehementer Isrāēl et abstulit eōs dē cōnspectū suō, et nōn remānsit **nisi** **tribus** Iūdae tantummodo.
19 Sed nec ipse **Iūda** cūstōdīvit **mandāta** Dominī Deī **suī**; vērum ambulāvit in errōribus Isrāēl, quōs operātus fuerat.
20 Prōiēcitque Dominus omne sēmen Isrāēl et afflīxit eōs et trādidit in manū dīripientium, dōnec prōiceret eōs ā faciē **suā**,
21 ex eō iam tempore, quō scissus **est** Isrāēl ā domō Dāvīd, et cōnstituērunt sibi rēgem Ieroboam fīlium Nābat; sēparāvit enim Ieroboam Isrāēl ā Dominō et peccāre eōs fēcit peccātum magnum.
22 Et ambulāvērunt fīliī Isrāēl in ūniversīs **peccātīs** Ieroboam, quae fēcerat; nōn recessērunt ab eīs,
23 usquequō auferret Dominus Isrāēl ā faciē **suā**, sīcut **locūtus** fuerat in manū omnium servōrum suōrum prophētārum. **Trānslātus**que **est** Isrāēl dē **terrā** **suā** in Assur usque in diem hanc.
24 Addūxit autem rēx Assyriōrum dē Babylōne et dē Chuthā et dē **Avā** et dē Emath et dē Sepharvaim et collocāvit eōs in cīvitātibus Samarīae prō fīliīs Isrāēl, quī possēdērunt Samarīam et habitāvērunt in urbibus eius.
25 Cumque ibi habitāre coepissent, nōn timēbant Dominum. Et immīsit eīs Dominus leōnēs, quī interficiēbant inter eōs.
26 Nūntiātumque **est** **rēgī** Assyriōrum et dictum: “ Gentēs, quās trānstulistī et habitāre fēcistī in cīvitātibus Samarīae, ignōrant **lēgitima** Deī terrae; et immīsit eīs leōnēs, et ecce interficiunt eōs, eō quod ignōrent rītum Deī terrae ”.
27 Praecēpit autem rēx Assyriōrum dīcēns: “ Dūcite illūc ūnum dē sacerdōtibus, quōs inde captīvōs addūxistis, et **vadat** et habitet cum eīs et doceat eōs **lēgitima** Deī terrae ”.
28 Igitur cum vēnisset ūnus dē sacerdōtibus hīs, quī captīvī ductī fuerant dē **Samarīā**, habitāvit in Bethel et docēbat eōs quōmodo colerent Dominum.
29 Et **ūna**quaeque gēns **fabricāta** **est** deum suum; posuēruntque eōs in fānīs excelsīs, quae fēcerant Samarītae, gēns et gēns in urbibus **suīs**, in quibus habitābant.
30 **Virī** enim Babylōniī fēcērunt Socchothbenoth, **virī** autem Chuthēnī fēcērunt Nergel, et **virī** dē Emath fēcērunt Asima;
31 porrō Hevaēī fēcērunt Nebahaz et Tharthac, hī autem, quī erant dē Sepharvaim, combūrēbant fīliōs suōs igne Adramelech et Anamelech dīīs Sepharvaim.
32 Et nihilōminus colēbant Dominum. Fēcērunt autem sibi dē **mediō** ipsōrum sacerdōtēs excelsōrum et pōnēbant eōs in fānīs excelsōrum;
33 et, cum Dominum colerent, dīīs **quoque** **suīs** serviēbant iuxtā cōnsuētūdinem gentium, dē quibus trānslātī fuerant Samarīam.
34 Usque in praesentem diem mōrem sequuntur antīquum: nōn timent Dominum neque cūstōdiunt **īnstitūta** et iūdicium ipsōrum et lēgem et mandātum, quod praecēperat Dominus fīliīs Iācōb, quem cognōmināvit Isrāēl,
35 et percusserat cum eīs **pactum** et mandāverat eīs dīcēns: “ Nōlīte timēre deōs aliēnōs et nōn adōrētis eōs neque **cōlātis** et nōn immolētis eīs,
36 sed Dominum, quī ēdūxit vōs dē **terrā** Aegyptī in fortitūdine **magnā** et in brāchiō extentō, ipsum timēte, illum **adōrāte** et ipsī **immolāte**.
37 **Īnstitūta** **quoque** et iūdicia et lēgem et mandātum, quod scrīpsit vōbīs, **cūstōdītē**, ut faciātis cūnctīs diēbus; et nōn timeātis deōs aliēnōs.
38 Et **pactum**, quod percussī vōbīscum, nōlīte oblīvīscī nec timeātis deōs aliēnōs,
39 sed Dominum Deum vestrum timēte, et ipse ēruet vōs dē manū omnium inimīcōrum vestrōrum ”.
40 Illī vērō nōn audiērunt, sed iuxtā cōnsuētūdinem suam **prīstinam** perpetrābant.
41 Fuērunt igitur gentēs istae timentēs quidem Dominum, sed nihilōminus et īdōlīs **suīs** servientēs; nam et fīliī eōrum et nepōtēs, sīcut fēcērunt **parentēs** **suī**, **ita** faciunt usque in praesentem diem.
18
1 Annō tertiō Oseē fīliī Ela **rēgis** Isrāēl rēgnāvit Ezechiās fīlius Achaz **rēgis** Iūdae.
2 Vīgintī quīnque annōrum erat, cum rēgnāre coepisset, et vīgintī et novem annīs rēgnāvit in Ierusālem. **Nōmen** mātris eius Abī **fīlia** Zacharīae.
3 Fēcitque, quod erat bonum **cōram** Dominō, iuxtā omnia, quae fēcerat Dāvīd pater suus.
4 Ipse dissipāvit **excelsa** et contrīvit lapidēs et succīdit pālum cōnfrēgitque serpentem aēneum, quem fēcerat Moysēs; siquidem usque ad illud tempus fīliī Isrāēl adolēbant **eī**; vocābātur Nohestan.
5 In Dominō, Deō Isrāēl, spērāvit. Itaque post eum nōn fuit **similis** **eī** dē cūnctīs rēgibus Iūdae sed neque in hīs, quī ante eum fuērunt.
6 Et adhaesit Dominō et nōn recessit ā vestīgiīs eius fēcitque **mandāta** eius, quae praecēperat Dominus Moȳsī,
7 unde et erat Dominus cum eō, et in cūnctīs, ad quae prōcēdēbat, **prōsperē** agēbat.
Rebellāvit **quoque** contrā rēgem Assyriōrum et nōn servīvit **eī**.
8 Ipse percussit Philisthaēōs usque Gāzam et terminōs eius, ā turre cūstōdum usque ad cīvitātem mūnītam.
9 Annō quārtō **rēgis** Ezechiae, quī erat annus septimus Oseē fīliī Ela **rēgis** Isrāēl, ascendit Salmanasar rēx Assvriōrum Samarīam et oppugnāvit eam
10 et cēpit. Post annōs trēs, annō sextō Ezechiae, id **est** nōnō annō Oseē **rēgis** Isrāēl, **captā** **est** **Samarīa**.
11 Et trānstulit rēx Assyriōrum Isrāēl in Assur collocāvitque eōs in **Hala** et Habor iuxtā fluvium Gozān et in cīvitātibus Mēdōrum,
12 quia nōn audiērunt **vōcem** Dominī Deī **suī**, sed praetergressī sunt **pactum** eius; omnia, quae praecēperat Moysēs servus Dominī, nōn audiērunt neque fēcērunt.
13 Annō quārtō decimō **rēgis** Ezechiae ascendit Sennacherib rēx Assyriōrum ad ūniversās cīvitātēs Iūdae mūnītās et cēpit eās.
14 Tunc mīsit Ezechiās rēx Iūdae nūntiōs ad rēgem Assyriōrum Lachis dīcēns: “ Peccāvī. Recēde ā mē, et omne, quod **imposuerīs** mihi, feram ”. Indīxit itaque rēx Assyriōrum Ezechiae **rēgī** Iūdae **trecenta** talenta argentī et trīgintā talenta aurī;
15 **dedit**que Ezechiās omne argentum, quod repertum fuerat in domō Dominī et in thēsaurīs **rēgis**.
16 In tempore illō cōnfrēgit Ezechiās valvās templī Dominī et postēs, quōs ipse inaurāverat, et **dēdit** aurum **rēgī** Assyriōrum.
17 Mīsit autem rēx Assyriōrum Tharthān et Rabsāris et Rabsacen dē Lachīs ad rēgem Ezechiam cum manū **validā** Ierusālem. Quī cum ascendissent, vēnērunt in Ierusālem et stetērunt iuxtā aquae ductum piscīnae superiōris, quae **est** in **viā** agrī fullōnis,
18 vocāvēruntque rēgem. **Ēgressus** **est** autem ad eōs Eliachim fīlius Helciae praepositus **domus** et Sobna **scrība** et Ioah fīlius Asaph ā commentāriīs.
19 Dīxitque ad eōs Rabsācēs: “ Loquiminī Ezechiae: Haec dīcit rēx magnus, rēx Assyriōrum: Quae **est** **ista** **fīdūcia**, **quā** **nīteris**?
20 Forsitan putās verbum labiōrum **esse** cōnsilium et fortitūdinem ad proelium? In quō cōnfīdis, ut audeās rebellāre contrā mē?
21 An spērās in baculō arundineō atque **cōnfractō**, Aegyptō, super quem, sī incubuerit homō, comminūtus ingreditur **manum** eius et perforābit eam? Sīc **est** pharaō rēx Aegyptī omnibus, quī cōnfīdunt in eō.
22 Quod sī **dīxerītis** mihi: “In Dominō Deō nostrō habēmus fīdūciam”, **nōnne** iste **est**, cuius abstulit Ezechiās **excelsa** et altāria et praecēpit Iūdae et Ierusālem: “Ante altāre **hoc** adōrābitis in Ierusālem?”.
23 Nunc igitur spondēte cum dominō meō **rēge** Assyriōrum; dabō tibi duo **mīlia** equōrum; et vidē an habēre valeās ascēnsōrēs eōrum.
24 Et quōmodo **potes** in fugam **vertere** ūnum satrapam dē servīs dominī meī minimīs? An fīdūciam habēs in Aegyptō propter **currūs** et equitēs?
25 Numquid **sine** Dominī voluntāte ascendī ad locum istum, ut dēmōlīrer eum? Dominus dīxit mihi: “Ascende ad terram hanc et dēmōlīre eam” ”.
26 Dīxērunt autem Eliachim fīlius Helciae et Sobna et Ioah Rabsācī: “ Precāmur, ut loquāris nōbīs servīs tuīs Aramaice, siquidem intellegimus hanc linguam, et nōn loquāris nōbīs **Iūdaicē**, audiente **populō**, quī **est** super mūrum ”.
27 Responditque eīs Rabsācēs: “ Numquid ad dominum tuum et ad tē mīsit mē dominus meus, ut loquerer sermōnēs hōs, et nōn ad virōs, quī **sedent** super mūrum, ut comedant **stercora** **sua** et bibant **ūrīnam** suam vōbīscum? ”.
28 Stetit itaque Rabsacēs et clāmāvit vōce **magnā** **Iūdaicē** et ait: “ **Audīte** verba **rēgis** magnī, **rēgis** Assyriōrum:
29 Haec dīcit rēx: Nōn vōs sēdūcat Ezechiās; nōn enim poterit **ēruere** vōs dē manū **meā**!
30 Neque fīdūciam vōbīs tribuat super Dominō dīcēns: “Ēruēns līberābit nōs Dominus, et nōn trādētur cīvitās haec in manū **rēgis** Assyriōrum”.
31 Nōlīte audīre Ezechiam! Haec enim dīcit rēx Assyriōrum: Facite mēcum benedictiōnem et ēgrediminī ad mē, et comedet ūnusquisque dē **vīneā** **suā** et dē fīcū **suā**, et bibētis aquās dē cisternīs vestrīs,
32 dōnec veniam et trānsferam vōs in terram, quae **similis** terrae vestrae **est**, in terram frūctiferam et fertilem vīnī, terram **pānis** et vīneārum, terram olīvārum oleī ac **mellis**; et vīvētis et nōn moriēminī. Nōlīte audīre Ezechiam, quī vōs dēcipit dīcēns: “Dominus līberābit nōs!”.
33 Numquid līberāvērunt dīī gentium ūnusquisque terram suam dē manū **rēgis** Assyriōrum?
34 **Ubi** sunt dīī Emath et Arphad? **Ubi** sunt dīī Sepharvaim, **Ana** et **Ava**? Numquid līberāvērunt Samarīam dē manū **meā**?
35 Quīnam illī sunt in ūniversīs dīīs terrārum, quī ēruērunt regiōnem suam dē manū **meā**, ut possit **ēruere** Dominus Ierusālem dē manū **meā**? ”.
36 Tacuit itaque **populus** et nōn respondit **eī** quidquam; siquidem praeceptum **rēgis** accēperant, ut nōn respondērent **eī**.
37 **Venit**que Eliachim fīlius Helciae praepositus **domus** et Sobna **scrība** et Ioah fīlius Asaph ā commentāriīs ad Ezechiam, **scissīs** vestibus, et nūntiāvērunt **eī** verba Rabsacis.
19
1 Quae cum audīsset rēx Ezechiās, scidit vestīmenta **sua** et **opertus** **est** saccō **ingressus**que **est** domum Dominī.
2 Et mīsit Eliachim praepositum **domūs** et Sobnam scrībam et senēs dē sacerdōtibus opertōs saccīs ad Īsaiam prophētam fīlium Amōs.
3 Quī dīxērunt: “ Haec dīcit Ezechiās: Diēs trībulātiōnis et increpātiōnis et blasphēmiae diēs iste; vēnērunt fīliī usque ad partum, et **vīrēs** nōn habet parturiēns.
4 Forte audiet Dominus Deus tuus **ūniversa** verba Rabsacis, quem mīsit rēx Assyriōrum dominus suus, ut exprobrāret Deum vīventem, et pūniet verba, quae audīvit Dominus Deus tuus; et fac ōrātiōnem prō reliquiīs, quae **remanent** ”.
5 Vēnērunt ergō servī **rēgis** Ezechiae ad Īsaiam.
6 Dīxitque eīs Īsaiās: “ Haec **dicētis** dominō vestrō: Haec dīcit Dominus: Nōlī timēre ā faciē sermōnum, quōs audīstī, quibus blasphēmāvērunt puerī **rēgis** Assyriōrum mē;
7 ecce ego immittam **eī** spīritum, et audiet nūntium et revertētur in terram suam; et dēiciam eum gladiō in **terrā** **suā** ”.
8 Reversus **est** igitur Rabsacēs et **invēnit** rēgem Assyriōrum oppugnantem Lobnam; audierat enim quod recessisset dē Lachīs.
9 Cumque audīsset dē Tharācā **rēge** Aethiopiae dīcentēs: “ Ecce **ēgressus** **est**, ut pugnet adversum tē ”, iterum mīsit nūntiōs ad Ezechiam dīcēns:
10 “ Haec dīcite Ezechiae **rēgī** Iūdae: Nōn tē sēdūcat Deus tuus, in quō habēs fīdūciam, neque **dicās**: “Nōn trādētur Ierusālem in manū **rēgis** Assyriōrum”.
11 Tū enim ipse audīstī, quae fēcerint **rēgēs** Assyriōrum ūniversīs terrīs, quōmodo vastāverint eās. Num ergō **sōlus** **poteris** līberārī?
12 Numquid līberāvērunt dīī gentium singulōs, quōs vastāvērunt patrēs meī, Gozān vidēlicet et Charrān et Reseph et fīliōs **Ēden**, quī erant in Thelassar?
13 **Ubi** **est** rēx Emath et rēx Arphad et rēx cīvitātis Sepharvaim, **Ana** et **Ava**? ”.
14 Itaque cum accēpisset Ezechiās litterās dē manū nūntiōrum et lēgisset eās, ascendit in domum Dominī et expandit eās **cōram** Dominō
15 et ōrāvit in cōnspectū eius dīcēns: “ Domine, Deus Isrāēl, quī **sēdēs** super cherubim! Tū **es** Deus **sōlus** rēgnōrum omnium terrae, tū fēcistī caelum et terram.
16 Inclīnā aurem tuam et audī; aperī, Domine, oculōs tuōs et vidē et audī omnia verba Sennacherib, quī mīsit, ut exprobrāret Deum vīventem.
17 **Vērē**, Domine, dissipāvērunt **rēgēs** Assyriōrum gentēs et terrās eārum
18 et mīsērunt deōs eōrum in ignem; nōn enim erant dīī, sed **opera** manuum hominum ex lignō et lapide, et perdidērunt eōs.
19 Nunc igitur, Domine Deus noster, salvōs nōs fac dē manū eius, ut sciant omnia **rēgna** terrae quia tū, Domine, **es** Deus **sōlus** ”.
20 Mīsit autem Īsaiās fīlius Amōs ad Ezechiam dīcēns: “ Haec dīcit Dominus, Deus Isrāēl: Quae dēprecātus **es** mē super Sennacherib **rēge** Assyriōrum, audīvī.
21 Iste **est** sermō, quem **locūtus** **est** Dominus dē eō:
Sprēvit tē et subsannāvit virgō **fīliā** **Sīōn**;
post tergum tuum caput
mōvit **fīlia** Ierusālem.
22 Cui exprobrāstī et quem blasphēmāstī?
Contrā quem exaltāstī **vōcem**
et ēlevāstī in excelsum oculōs tuōs? Contrā Sānctum Isrāēl!
23 Per **manum** servōrum tuōrum
exprobrāstī Dominō
et dīxistī: “In multitūdine curruum meōrum
ascendī **excelsa** montium in summitāte **Libanī**
et **succīdī** sublīmēs cedrōs eius,
**ēlectās** abietēs eius,
et **ingressus** sum usque ad terminōs eius,
silvam condēnsam.
24 Ego **fōdī** et bibī aquās aliēnās
et siccāvī vestīgiīs pedum meōrum omnēs aquās Aegyptī”.
25 Numquid nōn audīstī,
ab initiō quid fēcerim?
Ex diēbus antīquīs plasmāvī illud
et nunc addūxī;
eruntque in ērādīcātiōnem,
in acervōs ruīnārum cīvitātēs mūnītae.
26 Et, quī **sedent** in eīs **breviātā** manū,
contremuērunt et cōnfūsī sunt;
factī sunt quasi fēnum agrī
et grāmen virēns, **herba** tēctōrum, quae **ārefacta** **est**, antequam venīret ad mātūritātem.
27 Sessiōnem tuam
et ēgressum tuum et introitum tuum ego praescīvī
et furōrem tuum contrā mē;
28 īnsānīstī in mē,
et **superbia** **tua** ascendit in aurēs meās.
Pōnam itaque circulum in nāribus tuīs
et frēnum in **labrīs** tuīs
et redūcam tē in viam,
per quam vēnistī.
29 Tibi autem, **Ezechia**, **hoc** erit signum:
Comede **hōc** annō, quod **reppererīs**, in secundō autem annō, quae sponte nāscuntur;
porrō in annō tertiō **sēmināte** et **mētīte**,
**plantāte** vīneās et comedite frūctum eārum.
30 Et, quodcumque reliquum fuerit dē domō Iūdae,
mittet rādīcem deorsum
et faciet frūctum sūrsum;
31 dē Ierusālem quippe ēgredientur reliquiae,
et, quod relinquētur, dē monte **Sīōn**.
Zēlus Dominī exercituum faciet **hoc**.
32 Quam ob rem haec dīcit Dominus dē **rēge** Assyriōrum:
Nōn ingrediētur urbem hanc
nec mittet in eam sagittam
nec occurret **eī** clipeō
nec fundet aggerem circā eam.
33 Per viam, **quā** **venit**, revertētur
et cīvitātem hanc nōn ingrediētur, dīcit Dominus.
34 Prōtegamque urbem hanc et salvābō eam
propter mē et propter Dāvīd servum meum ”.
35 Factum **est** igitur in nocte **illa**: **ēgressus** **est** angelus Dominī et percussit in castrīs Assyriōrum centum octōgintā quīnque **mīlia**. Cumque dīlūculō surrēxissent, vīdērunt omnia **corpora** mortuōrum.
36 Et recēdēns abiit et reversus **est** Sennacherib rēx Assyriōrum et mānsit in Nineve.
37 Cumque adōrāret in templō Nesroch deī **suī**, Adramelech et Sarasar fīliī eius percussērunt eum gladiō fūgēruntque in terram Armeniōrum. Et rēgnāvit Asarhaddōn fīlius eius prō eō.
20
1 In diēbus illīs aegrōtāvit Ezechiās usque ad mortem. Et **venit** ad eum Īsaiās fīlius Amōs prophētēs dīxitque **eī**: “ Haec dīcit Dominus: Dispōne domuī tuae, moriēris enim et nōn vīvēs ”.
2 Quī convertit faciem suam ad parietem et ōrāvit Dominum dīcēns:
3 “ Obsecrō, Domine, mementō quōmodo ambulāverim **cōram** tē in vēritāte et in **corde** perfectō et, quod placitum **est** **cōram** tē, fēcerim ”. Flēvit itaque Ezechiās flētū magnō.
4 Et antequam ēgrederētur Īsaiās mediam partem ātriī, **factus** **est** sermō Dominī ad eum dīcēns:
5 “ **Revertēre** et dīc Ezechiae **dūcī** **populī** meī: Haec dīcit Dominus, Deus Dāvīd patris tuī: Audīvī ōrātiōnem tuam, vīdī lacrimam tuam, et ecce sānō tē; **diē** tertiō ascendēs templum Dominī.
6 Et addam diēbus tuīs quīndecim annōs; sed et dē manū **rēgis** Assyriōrum līberābō tē et cīvitātem hanc et prōtegam urbem istam propter mē et propter Dāvīd servum meum ”.
7 Dīxitque Īsaiās: “ Afferte massam fīcōrum ”. Quam cum attulissent et posuissent super ulcus eius, cūrātus **est**.
8 Dīxit autem Ezechiās ad Īsaiam: “ Quod erit signum quia Dominus mē sānābit et quia ascēnsūrus sum **diē** tertiō templum Dominī? ”.
9 Cui ait Īsaiās: “ **Hoc** erit tibi signum ā Dominō quod factūrus sit Dominus sermōnem, quem **locūtus** **est**: Vīs ut accēdat **umbra** decem gradibus, an ut revertātur totidem gradibus? ”.
10 Et ait Ezechiās: “ Facile **est** umbram **dēscendere** decem gradibus, nec **hoc** volō ut fīat, sed ut revertātur retrōrsum decem gradibus ”.
11 Invocāvit itaque Īsaiās **prophēta** Dominum; et redūxit umbram per **gradūs**, quibus iam dēscenderat in gradibus Achaz, retrōrsum decem gradibus.
12 In tempore illō mīsit Merodachbaladan fīlius Baladan rēx Babylōniōrum litterās et **mūnera** ad Ezechiam; audierat enim quod aegrōtāsset Ezechiās.
13 Laetātus **est** autem in adventū eōrum Ezechiās et ostendit eīs **tōtam** domum thēsaurī **suī**, argentum et aurum et arōmata et oleum optimum et domum vāsōrum suōrum et omnia, quae **inventa** sunt in thēsaurīs **suīs**: nōn fuit, quod nōn mōnstrāret eīs Ezechiās in domō **suā** et in omnī potestāte **suā**.
14 **Venit** autem Īsaiās **prophēta** ad rēgem Ezechiam dīxitque **eī**: “ Quid dīxērunt **virī** istī et unde vēnērunt ad tē? ”. Cui ait Ezechiās: “ Dē **terrā** **longinquā** vēnērunt, dē Babylōne ”.
15 At ille respondit: “ Quid vīdērunt in domō **tuā**? ”. Ait Ezechiās: “ Omnia, quae sunt in domō **meā** vīdērunt; nihil **est**, quod nōn mōnstrāverim eīs in thēsaurīs meīs ”.
16 Dīxit itaque Īsaiās Ezechiae: “ Audī sermōnem Dominī:
17 Ecce diēs venient, et auferentur omnia, quae sunt in domō **tuā**, et quae condidērunt patrēs tuī usque in diem hanc, in Babylōne; nōn remanēbit quidquam, ait Dominus.
18 Sed et dē fīliīs tuīs, quī ēgredientur ex tē, quōs generābis, tollentur et erunt eunūchī in **palātiō** **rēgis** Babylōnis ”.
19 Dīxit Ezechiās ad Īsaiam: “ Bonus sermō Dominī, quem **locūtus** **es** ”. Et ait: “ **Nōnne** erit pāx et sēcūritās in diēbus meīs? ”.
20 **Reliqua** autem gestōrum Ezechiae et **omnis** fortitūdō eius, et quōmodo fēcerit piscīnam et aquae ductum et intrōdūxerit aquās in cīvitātem, **nōnne** haec **scrīpta** sunt in **librō** annālium rēgum Iūdae?
21 Dormīvitque Ezechiās cum patribus **suīs**; et rēgnāvit Mānāssēs fīlius eius prō eō.
21
1 Duodecim annōrum erat Mānāssēs, cum rēgnāre coepisset, et quīnquāgintā quīnque annīs rēgnāvit in Ierusālem. **Nōmen** mātris eius Haphsiba.
2 Fēcitque **malum** in cōnspectū Dominī iuxtā abōminātiōnēs gentium, quās dēlēvit Dominus ā faciē fīliōrum Isrāēl.
3 Conversusque **est** et aedificāvit **excelsa**, quae dissipāverat Ezechiās pater eius, et ērēxit **ārās** Baal et fēcit pālum, sīcut fēcerat Achab rēx Isrāēl, et adōrāvit omnem mīlitiam caelī et coluit eam.
4 Exstrūxitque **ārās** in domō Dominī, dē **quā** dīxit Dominus: “ In Ierusālem pōnam **nōmen** meum ”.
5 Et exstrūxit altāria ūniversae mīlitiae caelī in duōbus ātriīs templī Dominī
6 et trādūxit fīlium suum per ignem et hariolātus **est** et observāvit auguria et cōnstituit pȳthōnēs et haruspicēs multiplicāvit, ut faceret **malum** **cōram** Dominō et **irrītāret** eum.
7 Posuit **quoque** pālum Aserae, quem fēcerat, in templō, super quō **locūtus** **est** Dominus ad Dāvīd et ad Salomōnem fīlium eius: “ In templō **hoc** et in Ierusālem, quam **elegī** dē cūnctīs tribubus Isrāēl, pōnam **nōmen** meum in sempiternum;
8 et **ultrā** nōn faciam commovērī pedem Isrāēl dē **terrā**, quam **dedī** patribus eōrum, sīc tamen sī cūstōdierint opere omnia, quae praecēpī eīs, et ūniversam lēgem, quam mandāvit eīs servus meus Moysēs ”.
9 Illī vērō nōn audiērunt, sed sēductī sunt ā Mānāsse, ut facerent **mālum** plūs quam gentēs, quās contrīvit Dominus ā faciē fīliōrum Isrāēl.
10 **Locūtus**que **est** Dominus in manū servōrum suōrum prophētārum dīcēns:
11 “ Quia fēcit Mānāssēs rēx Iūdae abōminātiōnēs istās pessimās super omnia, quae fēcērunt Amorraēī ante eum, et peccāre fēcit etiam Iūdam in īdōlīs **suīs**,
12 proptereā haec dīcit Dominus, Deus Isrāēl: Ecce ego indūcam **mala** super Ierusālem et Iūdam, ut quīcumque audierit, tinniant ambae aurēs eius.
13 Et extendam super Ierusālem fūniculum Samarīae et pondus **domūs** Achab et extergam Ierusālem sīcut quī extergit **vās**, extergit et convertit super faciem eius.
14 Et prōiciam reliquiās **hērēditātis** meae et trādam eās in manū inimīcōrum eius; eruntque in vastitāte et **rapīnā** cūnctīs adversāriīs **suīs**,
15 eō quod fēcerint **mālum** **cōram** mē et persevērāverint **irrītantēs** mē ex **diē**, **quā** ēgressī sunt patrēs eōrum ex Aegyptō, usque ad diem hanc ”.
16 Īnsuper et sanguinem innoxium fūdit Mānāssēs multum nimis, dōnec implēret Ierusālem usque ad summum, absque **peccātīs** **suīs**, quibus peccāre fēcit Iūdam, ut faceret **malum** **cōram** Dominō.
17 **Reliqua** autem gestōrum Mānāsse et **ūniversa**, quae fēcit, et peccātum eius, quod peccāvit, **nōnne** haec **scrīpta** sunt in **librō** annālium rēgum Iūdae?
18 Dormīvitque Mānāssēs cum patribus **suīs** et sepultus **est** in hortō **domūs** suae, in hortō Oza; et rēgnāvit Amōn fīlius eius prō eō.
19 Vīgintī et duo annōrum erat Amōn, cum rēgnāre coepisset, duōbusque annīs rēgnāvit in Ierusālem. **Nōmen** mātris eius Mesallemeth **fīliā** Harus dē Ietebā.
20 Fēcitque **malum** in cōnspectū Dominī, sīcut fēcerat Mānāssēs pater eius,
21 et ambulāvit in omnī **viā**, per quam ambulāverat pater eius; servīvitque īdōlīs, quibus servierat pater suus, et adōrāvit **ea**.
22 Et dērelīquit Dominum, Deum patrum suōrum et nōn ambulāvit in **viā** Dominī.
23 Tetendēruntque **eī** īnsidiās servī **suī** et interfēcērunt rēgem in domō **suā**;
24 percussit autem **populus** terrae omnēs, quī coniūrāverant contrā rēgem Amōn, et cōnstituērunt sibi rēgem Iosiam fīlium eius prō eō.
25 **Reliqua** autem gestōrum Amōn, quae fēcit, **nōnne** haec **scrīpta** sunt in **librō** annālium rēgum Iūdae?
26 Sepeliēruntque eum in sepulcrō suō in hortō Oza; et rēgnāvit Iosīās fīlius eius prō eō.
22
1 Octo annōrum erat Iosīās, cum rēgnāre coepisset, et trīgintā et ūnō annō rēgnāvit in Ierusālem. **Nōmen** mātris eius Idida **fīlia** Adaia dē Bascath.
2 Fēcitque, quod placitum erat **cōram** Dominō, et ambulāvit per omnēs viās Dāvīd patris **suī**; nōn dēclīnāvit ad dexteram sīve ad sinistram.
3 Annō autem octāvō decimō **rēgis** Iosiae mīsit rēx Saphan fīlium Esēliae fīliī Mesullam scrībam ad templum Dominī dīcēns **ei**:
4 “ **Vade** ad Helciam sacerdōtem magnum, ut effundātur **pecūnia**, quae **illāta** **est** in templum Dominī, quam collēgērunt iānitōrēs ā **populō**,
5 dēturque opificibus praepositīs in domō Dominī, quī et distribuent eam hīs, quī operantur in templō Dominī ad **īnstauranda** sartatecta templī,
6 tignāriīs vidēlicet et caementāriīs et hīs, quī **interrupta** compōnunt, et ut emantur ligna et lapidēs dē lapicīdīnīs ad īnstaurandum templum.
7 Vērumtamen nōn supputētur eīs argentum, quod accipiunt, quia in potestāte habent et in **fide** ”.
8 Dīxit autem Helciās pontifex ad Saphān scrībam: “ Librum **lēgis** repperī in domō Dominī! ”. **Dēdit**que Helciās volūmen Saphān, quī et **lēgit** illud.
9 **Venit** **quoque** Saphan **scrība** ad rēgem et renūntiāvit **eī**, quod praecēperat, et ait: “ Effūdērunt servī tuī pecūniam, quae **reperta** **est** in domō, et dedērunt opificibus praefectīs operum templī Dominī ”.
10 Nārrāvitque Saphan **scrība** **rēgī** dīcēns: “ Librum **dēdit** mihi Helcīās sacerdōs ”.
Quem cum lēgisset Saphan **cōram** **rēge**,
11 et audīsset rēx verba librī **lēgis**, scidit vestīmenta **sua**
12 et praecēpit Helciae sacerdōtī et Ahicam fīliō Saphan et Achobor fīliō Micha et Saphan scrībae et Asāiae servō **rēgis** dīcēns:
13 “ **Ite** et cōnsulite Dominum super mē et super **populō** et super omnī **Iūdā** dē verbīs volūminis istīus, quod inventum **est**; **magna** enim **īra** Dominī **succēnsa** **est** contrā nōs, quia nōn audiērunt patrēs nostrī verba librī huius, ut facerent omne, quod scrīptum **est** nōbīs ”.
14 Iērunt itaque Helcīās sacerdōs et Ahicam et Achobor et Saphan et Asāia ad Holdam prophetēn uxōrem Sellum fīliī Thecuae fīliī Haraās **cūstōdīs** vestium, quae habitābat in Ierusālem in **secundā**, locūtīque sunt ad eam,
15 et **illa** respondit eīs: “ Haec dīcit Dominus, Deus Isrāēl: Dīcite **virō**, quī mīsit vōs ad mē:
16 Haec dīcit Dominus: Ecce ego addūcam **mala** super locum hunc et super habitātōrēs eius omnia verba librī, quae **legit** rēx Iūdae,
17 quia dērelīquērunt mē et sacrificāvērunt dīīs aliēnīs **irrītantēs** mē in cūnctīs operibus manuum suārum; et succendētur indignātiō **mea** in locō **hoc** et nōn exstinguētur.
18 **Rēgī** autem Iūdae, quī mīsit vōs, ut cōnsulerētis Dominum, sīc **dicētis**: Haec dīcit Dominus, Deus Isrāēl: Prō eō quod audīstī verba volūminis,
19 et perterritum **est** cor tuum, et humiliātus **es** **cōram** Dominō, **audītīs** sermōnibus contrā locum istum et habitātōrēs eius, quō vidēlicet fierent in stupōrem et in maledictum, et scidistī vestīmenta **tua** et flēvistī **cōram** mē, et ego audīvī, ait Dominus;
20 idcircō colligam tē ad patrēs tuōs, et **colligēris** ad sepulcrum tuum in pāce, ut nōn videant oculī tuī omnia **mala**, quae inductūrus sum super locum istum ”. Et renūntiāvērunt **rēgī**, quod dīxerat.
23
1 Quī mīsit, et congregātī sunt ad eum omnēs senēs Iūdae et Ierusālem;
2 ascenditque rēx templum Dominī et omnēs **virī** Iūdae ūniversīque, quī habitābant in Ierusālem cum eō, sacerdōtēs et prophētae et **omnis** **populus** ā parvō usque ad magnum. **Lēgit**que, cūnctīs audientibus, omnia verba librī **foederis**, quī **inventus** **est** in domō Dominī.
3 Stetitque rēx super gradum suum et percussit foedus **cōram** Dominō, ut ambulārent post Dominum et cūstōdīrent **praecepta** eius et testimōnia et **lēgitima** in omnī **corde** et in **tōtā** **animā** et suscitārent verba **foederis** huius, quae **scrīpta** erant in **librō** illō. Acquiēvitque ūniversus **populus** **pactō**.
4 Et praecēpit rēx Helciae pontificī et sacerdōtibus secundī ōrdinis et iānitōribus, ut prōicerent dē templō Dominī omnia vāsa, quae **facta** fuerant Baal et Aserae et ūniversae mīlitiae caelī; et combussit **ea** **foris** Ierusālem in convalle **Cedrōn** et tulit pulverem eōrum in Bethel.
5 Et dēlēvit aedituōs, quōs posuerant **rēgēs** Iūdae ad sacrificandum in excelsīs per cīvitātēs Iūdae et in circuitū Ierusālem, et eōs, quī adolēbant Baal et **solī** et lūnae et duodecim signīs et omnī mīlitiae caelī.
6 Et efferrī fēcit pālum dē domō Dominī forās Ierusālem in convalle **Cedrōn** et combussit eum ibi et redēgit in pulverem et prōiēcit super sepulcrum vulgī.
7 Dēstrūxit **quoque** aediculās prōstibulōrum, quae erant in domō Dominī, in quibus mulierēs texēbant vestēs prō Asera.
8 Congregāvitque omnēs sacerdōtēs dē cīvitātibus Iūdae et contāmināvit **excelsa**, ubi sacrificābant sacerdōtēs, dē Gabaā usque Bersabee; et dēstrūxit **excelsa** pilōsōrum in introitū portae **Ios**ue prīncipis cīvitātis, ad sinistram **ingredientīs** portam cīvitātis.
9 Vērumtamen nōn ascendēbant sacerdōtēs excelsōrum ad altāre Dominī in Ierusālem, sed tantum comedēbant **azȳma** in **mediō** frātrum suōrum.
10 Contāmināvit **quoque** Topheth, quod **est** in convalle Benennom, ut nēmō cōnsecrāret fīlium suum aut fīliam per ignem Moloch.
11 Abstulit **quoque** equōs, quōs dederant **rēgēs** Iūdae **sōlī** in introitū templī Dominī iuxtā cubiculum Nathanmelech eunūchī, quod erat in Pharurim; **currus** autem **sōlis** combussit igne.
12 Altāria **quoque**, quae erant super tēctum cēnāculī Achaz, quae fēcerant **rēgēs** Iūdae, et altāria, quae fēcerat Mānāssēs in duōbus ātriīs templī Dominī, dēstrūxit rēx et contrīvit **ea** ibi et dispersit cinerem eōrum in torrentem **Cedrōn**.
13 **Excelsa** **quoque**, quae erant ex adversō Ierusālem ad dexteram partem **montis** Perditiōnis, quae aedificāverat Salomōn rēx Isrāēl Astharoth īdōlō **Sīdoniōrum** et Chamōs īdōlō Moab et Melchom īdōlō fīliōrum Ammōn, polluit rēx;
14 et contrīvit lapidēs et succīdit pālōs replēvitque **loca** eōrum ossibus mortuōrum.
15 Īnsuper et altāre, quod erat in Bethel, excelsum, quod fēcerat Ieroboam fīlius Nābat, quī peccāre fēcit Isrāēl, etiam altāre illud et excelsum dēstrūxit atque combussit et comminuit in pulverem succenditque pālum.
16 Et conversus Iosīās vīdit ibi sepulcra, quae erant in monte, mīsitque et tulit ossa dē sepulcrīs et combussit **ea** super altāre et polluit illud iuxtā verbum Dominī, quod clāmāverat vir Deī, cum stāret Ieroboam in **diē** fēstō ad altāre. Et conversus ēlevāvit oculōs in sepulcrum **virī** Deī, quī clāmāverat verba haec,
17 et ait: “ **Quis** **est** titulus ille, quem videō? ”. Respondēruntque **eī** cīvēs illīus **urbis**: “ Sepulcrum **est** hominis Deī, quī **venit** dē **Iūdā** et clāmāvit verba haec, quae fēcistī super altāre Bethel ”.
18 Et ait: “ Dīmittite eum; nēmō commoveat ossa eius ”. Et **intācta** mānsērunt ossa illīus cum ossibus prophētae, quī vēnerat dē **Samarīā**.
19 Īnsuper et omnia **fāna** excelsōrum, quae erant in cīvitātibus Samarīae, quae fēcerant **rēgēs** Isrāēl ad **irrītandum** Dominum, abstulit Iosīās et fēcit eīs secundum omnia **opera**, quae fēcerat in Bethel.
20 Et immolāvit ūniversōs sacerdōtēs excelsōrum, quī erant ibi super altāria, et combussit ossa **hūmāna** super **eā**; reversusque **est** Ierusālem.
21 Et praecēpit omnī **populō** dīcēns: “ Facite **Paschā** Dominō Deō vestrō secundum quod scrīptum **est** in **librō** **foederis** huius ”.
22 Nec enim factum **est** **Pascha** tāle ā diēbus iūdicum, quī iūdicāvērunt Isrāēl, et omnibus diēbus rēgum Isrāēl et rēgum Iūdae,
23 sīcut in octāvō decimō annō **rēgis** Iosiae factum **est** **Pascha** istud Dominō in Ierusālem.
24 Sed et pȳthōnēs et hariolōs et theraphim et īdōla abōminātiōnēsque omnēs, quae erant in **terrā** Iūdae et in Ierusālem, abstulit Iosīās, ut statueret verba **lēgis**, quae **scrīpta** sunt in **librō**, quem **invenit** Helcīās sacerdōs in templō Dominī.
25 **Similīs** illī nōn fuit ante eum rēx, quī reverterētur ad Dominum in omnī **corde** suō et in **tōtā** **animā** **suā** et in **ūniversā** virtūte **suā** iuxtā omnem lēgem Moȳsī, neque post eum surrēxit **similis** illī.
26 Vērumtamen nōn **est** āversus Dominus ab **īrā** furōris **suī** magnī, quō īrātus **est** **furor** eius contrā Iūdam propter omnēs irrītātiōnēs, quibus prōvocāverat eum Mānāssēs.
27 Dīxit itaque Dominus: “ Etiam Iūdam auferam ā faciē **meā**, sīcut abstulī Isrāēl, et prōiciam cīvitātem hanc, quam **ēlēgī**, Ierusālem et domum, dē **quā** dīxī: Erit **nōmen** meum ibi ”.
28 **Reliqua** autem gestōrum Iosiae et **ūniversa**, quae fēcit, **nōnne** haec **scrīpta** sunt in **librō** annālium rēgum Iūdae?
29 In diēbus eius ascendit pharaō Nechāō rēx Aegyptī contrā rēgem Assyriōrum ad flūmen **Euphrāten**. Et abiit Iosīās rēx in occursum eius, quī **occīdit** eum in Mageddō, cum vīdisset eum.
30 Et portāvērunt eum in currū servī **suī** mortuum dē Mageddō et pertulērunt in Ierusālem et sepeliērunt eum in sepulcrō suō. Tulitque **populus** terrae Ioachaz fīlium Iosiae et ūnxērunt eum et cōnstituērunt eum rēgem prō patre suō.
31 Vīgintī trium annōrum erat Ioachaz, cum rēgnāre coepisset, et **tribus** mēnsibus rēgnāvit in Ierusālem. **Nōmen** mātris eius Amital **fīlia** Iēremīae dē Lobnā.
32 Et fēcit **malum** **cōram** Dominō iuxtā omnia, quae fēcerant patrēs eius.
33 Vīnxitque eum pharaō Nechāō in Reblā, quae **est** in **terrā** Emath, nē rēgnāret in Ierusālem; et imposuit multam terrae centum talentīs argentī et talentō aurī;
34 rēgemque cōnstituit pharaō Nechāō Eliachim fīlium Iosiae prō Iōsiā patre eius vertitque **nōmen** eius Ioachim. Porrō Ioachaz tulit, et **venit** in Aegyptum et mortuus **est** ibi.
35 Argentum autem et aurum **dēdit** Ioachim pharaōnī, cum indīxisset terrae, ut cōnferrētur argentum iuxtā praeceptum pharaōnis; et secundum ūnīuscuiusque aestimātiōnem exēgit tam argentum quam aurum dē **populō** terrae, ut daret pharaōnī Nechāō.
36 Vīgintī quīnque annōrum erat Ioachim, cum rēgnāre coepisset, et ūndecim annīs rēgnāvit in Ierusālem. **Nōmen** mātris eius Zebida **fīlia** Phadaia dē **Rūmā**.
37 Et fēcit **malum** **cōram** Dominō iuxtā omnia, quae fēcerant patrēs eius.
24
1 In diēbus eius ascendit Nabuchodonosor rēx Babylōnis, et **factus** **est** **eī** Ioachim servus **tribus** annīs et rūrsum rebellāvit contrā eum.
2 Immīsitque **eī** Dominus turmās Chaldaeōrum et turmās **Syriae**, turmās Moab et turmās fīliōrum Ammōn; et immīsit eās in Iūdam, ut disperderent eum iuxtā verbum Dominī, quod **locūtus** erat per servōs suōs prophētās.
3 Factum **est** autem **hoc** propter īram Dominī contrā Iūdam, ut auferret eum dē cōnspectū suō propter **peccāta** Mānāsse **ūniversa**, quae fēcit,
4 et propter sanguinem innoxium, quem effūdit et implēvit Ierusalem cruōre innocentium; et ob hanc rem nōluit Dominus propitiārī.
5 **Reliqua** autem gestōrum Ioachim et **ūniversa**, quae fēcit, **nōnne** haec **scrīpta** sunt in **librō** annālium rēgum Iūdae? Et dormīvit Ioachim cum patribus **suīs**;
6 rēgnāvitque Ioachin fīlius eius prō eō.
7 Et **ultrā** nōn addidit rēx Aegyptī ut ēgrederētur dē **terrā** **suā**; tulerat enim rēx Babylōnis ā rīvō Aegyptī usque ad fluvium **Euphrāten** omnia, quae fuerant **rēgis** Aegyptī.
8 Decem et octo annōrum erat Ioachin, cum rēgnāre coepisset, et **tribus** mēnsibus rēgnāvit in Ierusālem. **Nōmen** mātris eius Naestha **fīlia** Elnathān dē Ierusālem.
9 Et fēcit **malum** **cōram** Dominō iuxtā omnia, quae fēcerat pater eius.
10 In tempore illō ascendērunt servī Nabuchodonosor **rēgis** Babylōnis in Ierusālem, et **venit** urbs in obsidiōne.
11 **Venit**que Nabuchodonosor rēx Babylōnis ad cīvitātem, cum servī eius oppugnārent eam;
12 **ēgressus**que **est** Ioachin rēx Iūdae ad rēgem Babylōnis ipse et māter eius et servī eius et prīncipēs eius et eunūchī eius; et cēpit eum rēx Babylōnis annō octāvō rēgnī **suī**.
13 Et prōtulit inde omnēs thēsaurōs **domūs** Dominī et thēsaurōs **domūs** rēgiae et **concīdit** **ūniversa** vāsa **aurea**, quae fēcerat Salomōn rēx Isrāēl in templō Dominī, iuxtā verbum Dominī.
14 Et trānstulit omnem Ierusālem et ūniversōs prīncipēs et omnēs fortēs **exercitūs** decem **mīlia** in captīvitātem et omnem artificem et clūsōrem; nihilque relictum **est**, exceptīs pauperibus **populī** terrae.
15 Trānstulit **quoque** Ioachin in Babylōnem; et mātrem **rēgis** et uxōrēs **rēgis** et eunūchōs eius et cīvēs validōs terrae dūxit in captīvitātem dē Ierusālem in Babylōnem
16 et omnēs virōs rōbustōs septem **mīlia** et artificēs et clūsōrēs mīlle, omnēs virōs fortēs bellātōrēs; dūxitque eōs rēx Babylōnis captīvōs in Babylōnem.
17 Et cōnstituit Matthāniam patruum eius prō eō; imposuitque **nōmen** **eī** Sedeciam.
18 Vīcēsimum et prīmum annum aetātis habēbat Sedecīās, cum rēgnāre coepisset, et ūndecim annīs rēgnāvit in Ierusālem. **Nōmen** mātris eius erat Amital **fīlia** Iēremīae dē Lobnā.
19 Et fēcit **malum** **cōram** Dominō iuxtā omnia, quae fēcerat Ioachim;
20 īrāscēbātur enim Dominus contrā Ierusālem et contrā Iūdam, dōnec prōiceret eōs ā faciē **suā**.
Recessitque Sedeciās ā **rēge** Babylōnis.
25
1 Factum **est** autem annō nōnō rēgnī eius, **mēnsē** decimō, **decimā** **diē** **mēnsis** **venit** Nabuchodonosor rēx Babylōnis ipse et **omnis** **exercitus** eius in Ierusālem; et circumdedērunt eam et exstrūxērunt in circuitū eius mūnītiōnēs.
2 Et **clausa** **est** cīvitās atque **vāllāta** usque ad ūndecimum annum **rēgis** Sedeciae.
3 **Nōnā** **diē** **mēnsis** quārtī praevaluit famēs in cīvitāte, nec erat **pānis** **populō** terrae.
4 Et **interrupta** **est** cīvitās, et omnēs **virī** bellātōrēs fūgērunt exiēruntque dē cīvitāte nocte per viam portae, quae **est** inter duplicem mūrum ad hortum **rēgis**, **obsīdentibus** Chaldaeīs in circuitū cīvitātem. Abiērunt itaque per viam, quae dūcit ad Arabam.
5 Et persecūtus **est** **exercitus** Chaldaeōrum rēgem comprehenditque eum in plānitiē Ierichō, et **omnis** **exercitus** eius dispersus **est** et relīquit eum.
6 Apprehēnsum ergō rēgem dūxērunt ad rēgem Babylōnis in Rebla, quī **locūtus** **est** cum eō iūdicium.
7 Fīliōs autem Sedeciae **occīdit** **cōram** eō et oculōs eius **effōdit** vīnxitque eum catēnīs aereīs et addūxit in Babylōnem.
8 **Mēnse** quīntō **septimā** **diē** **mēnsis**, ipse **est** annus nōnus decimus **rēgis** Babylōnis, **venit** Nabuzardan prīnceps satellitum servus **rēgis** Babylōnis Ierusālem
9 et succendit domum Dominī et domum **rēgis** et omnēs domōs Ierusālem; omnemque domum combussit igne.
10 Et mūrōs Ierusālem in circuitū dēstrūxit **omnīs** **exercitūs** Chaldaeōrum, quī erat cum prīncipe satellitum.
11 Reliquam autem **populī** partem, quī remānserat in cīvitāte, et perfugās, quī trānsfūgerant ad rēgem Babylōnis, et reliquum vulgus trānstulit Nabuzardan prīnceps satellitum;
12 et dē pauperibus terrae relīquit in vīnitōrēs et agricolās.
13 Columnās autem aereās, quae erant in templō Dominī, et basēs et mare aereum, quod erat in domō Dominī, cōnfrēgērunt Chaldaeī et trānstulērunt aes omnium in Babylōnem.
14 **Ollās** **quoque** et trullās et cultrōs et phialās et omnia vāsa **aerea**, in quibus ministrābant, tulērunt;
15 necnōn thȳmiāmatēria et phialās, quae **aureā** **aureā** et quae **argenteā** **argenteā**, tulit prīnceps satellitum;
16 columnās duās, mare ūnum et basēs, quās fēcerat Salomōn templō Dominī; nōn erat pondus **āeris** omnium hōrum vāsōrum.
17 Decem et octo cubitōs altitūdinis habēbat **columna** **ūna** et capitellum aereum super sē altitūdinis quīnque cubitōrum; et rēticulum et **mālogrānāta** super capitellum in circuitū omnia **aerea**; similem et **columna** **secunda** habēbat ōrnātum.
18 Tulit **quoque** prīnceps satellitum Sarāiam sacerdōtem prīmum et Sophoniam sacerdōtem secundum et trēs iānitōrēs
19 et dē cīvitāte eunūchum ūnum, quī erat praefectus super virōs bellātōrēs, et quīnque virōs dē hīs, quī steterant **cōram** **rēge**, quōs repperit in cīvitāte, et scrībam prīncipis **exercitūs**, quī probābat tīrōnēs dē **populō** terrae, et sexāgintā virōs ē **populō** terrae, quī inventī fuerant in cīvitāte;
20 quōs tollēns Nabuzardan prīnceps satellitum dūxit ad rēgem Babylōnis in Rebla,
21 percussitque eōs rēx Babylōnis et interfēcit in Rebla in **terrā** Emath.
Et **trānslātus** **est** **Iūda** dē **terrā** **suā**.
22 **Populō** autem, quī **relictus** erat in **terrā** Iūdae, quem dīmīserat Nabuchodonosor rēx Babylōnis, praefēcit Godoliam fīlium Ahicam fīliī Saphān.
23 Quod cum audīssent omnēs **ducēs** mīlitum, vidēlicet quod cōnstituisset rēx Babylōnis Godoliam, ipsī et **virī**, quī erant cum eīs, vēnērunt ad Godoliam in Masphā: Ismaēl fīlius Nathāniae et Iohanan fīlius Cāree et Saraiā fīlius Thanehumeth Netophathītēs et Iezoniās fīlius Maachathitis, ipsī et sociī eōrum.
24 Iūrāvitque eīs Godolīās et sociīs eōrum dīcēns: “ Nōlīte timēre ā servīs Chaldaeōrum; manēte in **terrā** et **servītē** **rēgī** Babylōnis, et **bene** erit vōbīs ”.
25 Factum **est** autem in **mēnse** septimō **venit** Ismaēl fīlius Nathāniae fīliī Elisama dē sēmine **rēgiō** et decem **virī** cum eō; percussēruntque Godoliam, quī mortuus **est**, sed et Iūdaeōs et Chaldaeōs, quī erant cum eō in Masphā.
26 Cōnsurgēns autem **populus** ā parvō usque ad magnum et prīncipēs mīlitum vēnērunt in Aegyptum timentēs Chaldaeōs.
27 Factum **est** vērō annō trīcēsimō septimō trānsmigrātiōnis Ioachin **rēgis** Iūdae, **mēnsē** duodecimō **vīcēsima** **septimā** **diē** **mēnsis** sublevāvit Evilmerodach rēx Babylōnis annō, quō rēgnāre coeperat, caput Ioachin **rēgis** Iūdae dē carcere.
28 Et **locūtus** **est** **eī** **benigna** et posuit thronum eius super thronōs rēgum, quī erant cum eō in Babylōne,
29 et mūtāvit vestēs eius, quās habuerat in carcere; et comedēbat pānem semper in cōnspectū eius cūnctīs diēbus vītae suae.
30 Annōnam **quoque** cōnstituit **eī** absque intermissiōne, quae et dabātur **eī** ā **rēge** per singulōs diēs omnibus diēbus vītae suae.
