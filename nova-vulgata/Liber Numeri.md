1
**Locūtus** que **est** Dominus ad Moysēn in dēsertō Sināī in tabernāculō **conventus**, **prīmā** **diē** **mēnsis** secundī, annō alterō ēgressiōnis eōrum ex Aegyptō, dīcēns:
2 “ Tollite summam ūniversae congregātiōnis fīliōrum Isrāēl per cognātiōnēs et domōs suās et **nōmina** singulōrum, quidquid **sexus** **est** masculīnī
3 ā vīcēsimō annō et suprā omnium ex Isrāēl, quī possunt ad **bella** **prōcēdere**, et numerābitis eōs per turmās suās, tū et Aarōn.
4 Eritque vōbīscum vir per tribum, prīnceps **domūs** patrum suōrum,
5 quōrum **ista** sunt **nōmina**: dē Ruben Elisur fīlius Sedeur;
6 dē Simeon Salamiel fīlius Surisaddāī;
7 dē **Iūdā** Naasson fīlius Aminadab;
8 dē Issachar Nathanael fīlius Suar;
9 dē **Zabulōn** Eliab fīlius Helōn.
10 Fīliōrum autem Ioseph: dē Ephraim Elisāmā fīlius Ammiud; dē Mānāsse Gamaliel fīlius Phadassur.
11 Dē Beniamin Abidān fīlius Gedeōnis;
12 dē **Dān** Ahiezer fīlius Ammisaddāī;
13 dē Aser Phegiel fīlius **Ōchran**;
14 dē Gad Eliasaph fīlius Deuel;
15 dē Nephthālī Ahira fīlius **Ēnān** ”.
16 Hī **virī** nōbilissimī congregātiōnis prīncipēs tribuum patrum suōrum et **capita** **milium** Isrāēl.
17 Quōs tulērunt Moysēs et Aarōn nōminātim dēsignātōs
18 et omnem congregātiōnem congregāvērunt prīmō **diē** **mēnsis** secundī recēnsentēs eōs per cognātiōnēs et domōs patrum eōrum, per **nōmina** singulōrum ā vīcēsimō annō et suprā per **capita**,
19 sīcut praecēperat Dominus Moȳsī. Numerātīque sunt in dēsertō Sināī.
20 Dē Ruben prīmōgenitō Israelīs generātiōnēs per familiās ac domōs patrum suōrum, per **nōmina** **capitum** singulōrum omne quod **sexus** **est** masculīnī ā vīcēsimō annō et suprā prōcēdentium ad bellum.
21 Recensītī **tribūs** Ruben quadrāgintā sex **mīlia** quīngentī.
22 Dē fīliīs Simeon generātiōnēs per familiās ac domōs cognātiōnum suārum recensītī sunt per **nōmina** et **capita** singulōrum omne quod **sexus** **est** masculīnī ā vīcēsimō annō et suprā prōcēdentium ad bellum.
23 Recensītī **tribus** Simeōn quīnquāgintā novem **mīlia** trecentī.
24 Dē fīliīs Gad generātiōnēs per familiās ac domōs cognātiōnum suārum recensītī sunt per **nōmina** singulōrum ā vīgintī annīs et suprā omnēs, quī ad **bella** prōcēderent,
25 quadrāgintā quīnque **mīlia** sēscentī quīnquāgintā.
26 Dē fīliīs Iūdae generātiōnēs per familiās ac domōs cognātiōnum suārum per **nōmina** singulōrum ā vīcēsimō annō et suprā omnēs, quī poterant ad **bella** **prōcēdere**,
27 recensītī sunt septuāgintā quattuor **mīlia** sēscentī.
28 Dē fīliīs Issachar generātiōnēs per familiās ac domōs cognātiōnum suārum per **nōmina** singulōrum ā vīcēsimō annō et suprā omnēs, quī ad **bella** prōcēderent,
29 recensītī sunt quīnquāgintā quattuor **mīlia** quadringentī.
30 Dē fīliīs **Zabulōn** generātiōnēs per familiās ac domōs cognātiōnum suārum recensītī sunt per **nōmina** singulōrum ā vīcēsimō annō et suprā omnēs, quī poterant ad **bella** **prōcēdere**,
31 quīnquāgintā septem **mīlia** quadringentī.
32 Dē fīliīs Ioseph fīliōrum Ephraim generātiōnēs per familiās ac domōs cognātiōnum suārum recensītī sunt per **nōmina** singulōrum ā vīcēsimō annō et suprā omnēs, quī poterant ad **bella** **prōcēdere**,
33 quadrāgintā **mīlia** quīngentī.
34 Porrō fīliōrum Mānāsse generātiōnēs per familiās ac domōs cognātiōnum suārum recensītī sunt per **nōmina** singulōrum ā vīgintī annīs et suprā omnēs, quī poterant ad **bella** **prōcēdere**,
35 trīgintā duo **mīlia** **ducentī**.
36 Dē fīliīs Beniamin generātiōnēs per familiās ac domōs cognātiōnum suārum recensītī sunt nōminibus singulōrum ā vīcēsimō annō et suprā omnēs, quī poterant ad **bella** **prōcēdere**,
37 trīgintā quīnque **mīlia** quadringentī.
38 Dē fīliīs **Dān** generātiōnēs per familiās ac domōs cognātiōnum suārum recensītī sunt nōminibus singulōrum ā vīcēsimō annō et suprā omnēs, quī poterant ad **bella** **prōcēdere**,
39 sexāgintā duo **mīlia** septingentī.
40 Dē fīliīs Aser generātiōnēs per familiās ac domōs cognātiōnum suārum recensītī sunt per **nōmina** singulōrum ā vīcēsimō annō et suprā omnēs, quī poterant ad **bella** **prōcēdere**,
41 quadrāgintā **mīlia** et mīlle quīngentī.
42 Dē fīliīs Nephthālī generātiōnēs per familiās ac domōs cognātiōnum suārum recensītī sunt nōminibus singulōrum ā vīcēsimō annō et suprā omnēs, quī poterant ad **bella** **prōcēdere**,
43 quīnquāgintā tria **mīlia** quadringentī.
44 Hī sunt quōs numerāvērunt Moysēs et Aarōn et duodecim prīncipēs Isrāēl, singulī per domōs patrum suōrum.
45 Fuēruntque **omnis** numerus fīliōrum Isrāēl per domōs patrum suōrum ā vīcēsimō annō et suprā, quī poterant ad **bella** **prōcēdere**, 46 **sēscenta** tria **mīlia** **virōrum** quīngentī quīnquāgintā.
47 Lēvītae autem in tribū patrum suōrum nōn sunt numerātī cum eīs.
48 **Locūtus**que **est** Dominus ad Moysēn dīcēns:
49 “ Tribum **Levī** nōlī numerāre neque pōnēs summam eōrum cum fīliīs Isrāēl,
50 sed cōnstitue eōs super habitāculum testimōniī et **cūncta** vāsa eius et quidquid ad caeremōniās pertinet. Ipsī portābunt habitāculum et omnia ūtēnsilia eius et erunt in ministeriō ac per gȳrum habitāculī mētābuntur.
51 Cum proficīscendum fuerit, dēpōnent Lēvītae habitāculum; cum castramētandum, ērigent; quisquis externōrum accesserit, **occīdētur**.
52 Mētābuntur autem **castra** fīliī Isrāēl, ūnusquisque per turmās et cuneōs atque **exercitum** suum.
53 Porrō Lēvītae per gȳrum habitāculī testimōniī fīgent **tentōria**, nē fīat indignātiō super congregātiōnem fīliōrum Isrāēl, et excubābunt in cūstōdiīs habitāculī testimōniī ”.
54 Fēcērunt ergō fīliī Isrāēl iuxtā omnia, quae praecēperat Dominus Moȳsī.
2
1 **Locūtus**que **est** Dominus ad Moysēn et Aarōn dīcēns:
2 “ Singulī per turmās, **signa** atque vēxilla et domōs patrum suōrum castramētābuntur fīliī Isrāēl per gȳrum tabernāculī **conventūs**.
3 Ad orientem Iūdās fīget **tentōria** per turmās **exercitūs** **suī**, fuitque prīnceps fīliōrum eius Naassōn fīlius Aminadab;
4 et eius **summa** pugnantium septuāgintā quattuor **mīlia** sēscentī.
5 Iuxtā eum castramētābuntur dē tribū Issachar, quōrum prīnceps fuit Nathanael fīlius Suar;
6 et **omnis** numerus pugnātōrum eius quīnquāgintā quattuor **mīlia** quadringentī.
7 In tribū **Zabulōn** prīnceps fuit Eliab fīlius Helōn;
8 et numerus **exercitūs** pugnātōrum eius quīnquāgintā septem **mīlia** quadringentī.
9 Ūniversī, quī in castrīs Iūdae annumerātī sunt, fuērunt centum octōgintā sex **mīlia** quadringentī, et per turmās suās prīmī ēgredientur.
10 Vēxillum castrōrum Ruben ad merīdiānam **plāgam** erit, secundum **exercitūs** eōrum; prīnceps Elisur fīlius Sedeur;
11 et cūnctus **exercitus** pugnātōrum eius, quī numerātī sunt, quadrāgintā sex **mīlia** quīngentī.
12 Iuxtā eum castramētābuntur dē tribū Simeon, quōrum prīnceps fuit Salamiel fīlius Surisaddāī;
13 et cūnctus **exercitus** pugnātōrum eius, quī numerātī sunt, quīnquāgintā novem **mīlia** trecentī.
14 In tribū Gad prīnceps fuit Eliasaph fīlius Deuel;
15 et cūnctus **exercitus** pugnātōrum eius, quī numerātī sunt, quadrāgintā quīnque **mīlia** sēscentī quīnquāgintā.
16 Omnēs, quī recensītī sunt in castrīs Ruben, centum quīnquāgintā **mīlia** et mīlle quadringentī quīnquāgintā, per turmās suās in secundō locō proficīscentur.
17 **Levābitur** deinde tabernāculum **conventūs**, **castra** Lēvītārum in **mediō** castrōrum, quōmodo ērigētur **ita** et dēpōnētur; singulī per **loca** et vēxilla **sua** proficīscentur.
18 Ad occidentālem **plāgam** erit vēxillum castrōrum fīliōrum Ephraim per turmās suās, quōrum prīnceps fuit Elisama fīlius Ammiud;
19 cūnctus **exercitus** pugnātōrum eius, quī numerātī sunt, quadrāgintā **mīlia** quīngentī.
20 Et cum eīs **tribus** fīliōrum Mānāsse, quōrum prīnceps fuit Gamaliel fīlius Phadassur;
21 cūnctusque **exercitus** pugnātōrum eius, quī numerātī sunt, trīgintā duo **mīlia** **ducentī**.
22 In tribū fīliōrum Beniamin prīnceps fuit Abidan fīlius Gedeōnis;
23 et cūnctus **exercitus** pugnātōrum eius, quī recensītī sunt, trīgintā quīnque **mīlia** quadringentī.
24 Omnēs, quī numerātī sunt in castrīs Ephraim, centum octo **mīlia** centum, per turmās suās tertiī proficīscentur.
25 Ad aquilōnis partem stābit vēxillum castrōrum fīliōrum **Dān** secundum **exercitūs** suōs, quōrum prīnceps fuit Ahiezer fīlius Ammisaddāī;
26 cūnctus **exercitus** pugnātōrum eius, quī numerātī sunt, sexāgintā duo **mīlia** septingentī.
27 Iuxtā eum fīget **tentōria** **tribūs** Aser, quōrum prīnceps fuit Phegiel fīlius **Ōchran**;
28 cūnctus **exercitus** pugnātōrum eius, quī numerātī sunt, quadrāgintā **mīlia** et mīlle quīngentī.
29 Dē tribū fīliōrum Nephthālī prīnceps fuit Ahirā fīlius **Ēnān**;
30 cūnctus **exercitus** pugnātōrum eius quīnquāgintā tria **mīlia** quadringentī.
31 Omnēs, quī numerātī sunt in castrīs **Dān**, fuērunt centum quīnquāgintā septem **mīlia** sēscentī, et novissimī proficīscentur secundum vēxilla **sua** ”.
32 **Hic** numerus fīliōrum Isrāēl, per domōs patrum suōrum omnēs recensītī secundum **exercitūs** suōs, **sēscentā** tria **mīlia** quīngentī quīnquāgintā.
33 Lēvītae autem nōn sunt numerātī inter fīliōs Isrāēl; sīc enim praecēperat Dominus Moȳsī.
34 Fēcēruntque fīliī Isrāēl iuxtā omnia, quae mandāverat Dominus: castramētātī sunt per vēxilla **sua** et **profectī** per **tribus** ad domōs patrum suōrum.
3
1 Hae sunt generātiōnēs Aarōn et Moȳsī in **diē**, **quā** **locūtus** **est** Dominus ad Moysēn in monte Sināī.
2 Et haec **nōmina** fīliōrum Aarōn: prīmōgenitus eius Nadab, deinde Abiu et Eleazar et Ithamar.
3 Haec **nōmina** fīliōrum Aarōn sacerdōtum, quī ūnctī sunt et quōrum replētae **manūs**, ut sacerdōtiō fungerentur.
4 Mortuī sunt enim Nadab et Abiu, cum offerrent ignem aliēnum in cōnspectū Dominī in dēsertō Sināī, absque **līberīs**; fūnctīque sunt sacerdōtiō Eleazar et Ithamar **cōram** Aarōn patre suō.
5 **Locūtus**que **est** Dominus ad Moysēn dīcēns:
6 “ Applicā tribum **Levī** et fac stāre in cōnspectū Aarōn **sacerdōtis**, ut ministrent **eī**
7 et observent, quidquid ad eum pertinet et ad **tōtam** congregātiōnem **cōram** tabernāculō **conventūs**, servientēs in ministeriō habitāculī,
8 et cūstōdiant vāsa tabernāculī **conventūs** explentēs officia fīliōrum Isrāēl, servientēs in ministeriō habitāculī.
9 Dabisque dōnō Lēvītās Aarōn et fīliīs eius, quibus trāditī sunt ā fīliīs Isrāēl; 10 Aarōn autem et fīliōs eius cōnstituēs super cultum sacerdōtiī. Externus, quī ad ministrandum accesserit, moriētur ”.
11 **Locūtus**que **est** Dominus ad Moysēn dīcēns:
12 “ Ecce ego tulī Lēvītās ā fīliīs Isrāēl prō omnī prīmōgenitō, quī aperit vulvam in fīliīs Isrāēl; eruntque Lēvītae meī.
13 Meum **est** enim omne prīmōgenitum: ex quō percussī omnēs prīmōgenitōs in **terrā** Aegyptī, sānctificāvī mihi, quidquid prīmum nāscitur in Isrāēl ab homine usque ad **pecūs**; meī sunt. Ego Dominus ”.
14 **Locūtus**que **est** Dominus ad Moysēn in dēsertō Sināī dīcēns:
15 “ Numerā fīliōs **Levī** per domōs patrum suōrum et familiās omnem masculum ab ūnō **mēnse** et suprā ”.
16 Numerāvit eōs Moysēs, ut praecēperat Dominus,
17 et inventī sunt fīliī **Levī** per **nōmina** **sua** Gerson et Caath et Merarī.
18 Haec sunt **nōmina** fīliōrum Gersōn secundum familiās suās: Lobnī et Semēī;
19 fīliī Caath secundum familiās suās: Amram et Isaar, **Hebrōn** et Oziel;
20 fīliī Merārī secundum familiās suās: Mohōlī et Mūsī. Hae sunt familiae **Levī** per domōs patrum suōrum.
21 Dē Gerson fuēre familiae duae Lobnitica et Semeitica,
22 quārum numerātus **est** **omnis** **populus** **sexūs** masculīnī ab ūnō **mēnse** et suprā septem **mīlia** quīngentī.
23 Hī post habitāculum mētābantur ad **occidentem**
24 sub prīncipe Eliasaph fīliō Lael;
25 et habēbant excubiās in tabernāculō **conventūs**, ipsum habitāculum et tabernāculum, operīmentum eius, vēlum, quod trahitur ante forēs tabernāculī **conventūs**,
26 et cortīnās ātriī, vēlum **quoque**, quod appenditur in introitū ātriī, quod **est** circā habitāculum et circā altāre, et fūnēs ad omne opus eius.
27 Caath habet familiās: Amramītās et Isaarītās et Hebronītās et Ozielītās; hae sunt familiae Caathītārum.
28 Omnēs **generis** masculīnī ab ūnō **mēnse** et suprā octo **mīlia** sēscentī habēbant excubiās sānctuāriī.
29 Familiae fīliōrum Caath castramētābantur ad **latus** habitāculī ad merīdiānam **plāgam**,
30 prīncepsque eōrum erat Elisaphan fīlius Oziel.
31 Et cūstōdiēbant arcam mēnsamque et candēlābrum, altāria et vāsa sānctuāriī, in quibus ministrātur, et vēlum cūnctamque huiuscemodī supellectilem.
32 Prīnceps autem prīncipum Lēvītārum Eleazar fīlius Aarōn **sacerdōtis** erat super excubitōrēs cūstōdiae sānctuāriī.
33 At vērō dē Merārī erant familiae Moholitae et Musitae.
34 Omnēs **generis** masculīnī ab ūnō **mēnse** et suprā sex **mīlia** **ducentī**;
35 prīnceps familiārum Merārī Suriel fīlius Abihail. In **plāgā** septentriōnālī ad **latus** habitāculī castramētābantur;
36 erant sub **cūstōdiā** eōrum tabulae habitāculī et vectēs et columnae ac basēs eārum et **cūncta** vāsa eius et omnia, quae ad cultum huiuscemodī pertinent,
37 columnaeque ātriī per circuitum cum basibus **suīs** et paxillī cum fūnibus.
38 Castramētābantur ante habitāculum, ad orientālem **plāgam** ante tabernāculum **conventūs** ad orientem, Moysēs et Aarōn cum fīliīs **suīs** habentēs cūstōdiam sānctuāriī in **mediō** fīliōrum Isrāēl. Quisquis aliēnus accesserit, moriētur.
39 Omnēs Lēvītae, quōs numerāvit Moysēs iuxtā praeceptum Dominī per familiās suās in genere masculīnō ā **mēnse** ūnō et suprā, fuērunt vīgintī duo **mīlia**.
40 Et ait Dominus ad Moysēn: “ Numerā omnēs prīmōgenitōs **sexūs** masculīnī dē fīliīs Isrāēl ab ūnō **mēnse** et suprā et habēbis summam eōrum;
41 tollēsque Lēvītās mihi prō omnī prīmōgenitō fīliōrum Isrāēl ­ ego sum Dominus ­ et pecora eōrum prō ūniversīs prīmōgenitīs pecorum fīliōrum Isrāēl ”.
42 Recēnsuit Moysēs, sīcut praecēperat Dominus, omnēs prīmōgenitōs fīliōrum Isrāēl,
43 et fuērunt omnēs masculī per **nōmina** **sua** ā **mēnse** ūnō et suprā vīgintī duo **mīlia** **ducentī** septuāgintā trēs.
44 **Locūtus**que **est** Dominus ad Moysēn dīcēns:
45 “ Tolle Lēvītās prō omnibus prīmōgenitīs fīliōrum Isrāēl et pecora Lēvītārum prō pecoribus cōrum; eruntque Lēvītae meī. Ego sum Dominus.
46 In pretiō autem ducentōrum septuāgintā trium, quī excēdunt numerum Lēvītārum dē prīmōgenitīs fīliōrum Isrāēl,
47 accipiēs quīnque siclōs per **singula** **capita**, ad mēnsūram sānctuāriī. Siclus habet vīgintī obolōs.
48 Dabisque pecūniam Aarōn et fīliīs eius pretium eōrum, quī suprā sunt ”.
49 Tulit igitur Moysēs pecūniam eōrum, quī excesserant numerum eōrum, quī redēmptī erant ā **Lēvītīs**;
50 ā prīmōgenitīs fīliōrum Isrāēl tulit pecūniam mīlle trecentōrum sexāgintā quīnque siclorum iuxtā pondus sānctuāriī.
51 Et **dedit** eam Aarōn et fīliīs eius iuxtā verbum, quod praecēperat sibi Dominus.
4
1 **Locūtus**que **est** Dominus ad Moysēn et Aarōn dīcēns:
2 “ Tolle summam fīliōrum Caath dē **mediō** Lēvītārum per familiās et domōs suās
3 ā trīcēsimō annō et suprā usque ad quīnquāgēsimum annum omnium, quī ingrediuntur, ut stent et ministrent in tabernāculō **conventūs**.
4 **Hic** **est** **cultus** fīliōrum Caath in tabernāculō **conventūs**: sānctum sānctōrum.
5 Ingredientur Aarōn et fīliī eius, quandō **movenda** sunt **castra**, et dēpōnent vēlum, quod pendet ante forēs, involventque eō arcam testimōniī;
6 et operient rūrsum vēlāmine pellium delphīnī extendentque dēsuper pallium **tōtum** hyacinthinum et indūcent vectēs.
7 Mēnsam **quoque** prōpositiōnis involvent hyacinthinō palliō et pōnent cum **ea** acētābula et phialās, cyathōs et crātērās ad **lība** **fundenda**; pānēs semper in **eā** erunt.
8 Extendentque dēsuper pallium coccineum, quod rūrsum operient vēlāmentō pellium delphīnī et indūcent vectēs.
9 Sūment et pallium hyacinthinum, quō operient candēlābrum cum lucernīs et forcipibus **suīs** et ēmūnctōriīs et cūnctīs **vāsīs** oleī, quae ad concinnandās lucernās **necessāria** sunt;
10 et super omnia pōnent operīmentum pellium delphīnī et pōnent super feretrum.
11 Nec nōn et altāre aureum involvent hyacinthinō vestīmentō et extendent dēsuper operīmentum pellium delphīnī et indūcent vectēs.
12 Omnia vāsa, quibus ministrātur in sānctuāriō, involvent hyacinthinō palliō; et extendent dēsuper operīmentum pellium delphīnī pōnentque super feretrum.
13 Sed et altāre mundābunt cinere et involvent illud purpureō vestīmentō;
14 pōnentque super illud omnia vāsa, quibus in ministeriō eius ūtuntur, id **est** ignium receptācula, fuscinulās ac vatilla et paterās. **Cūncta** vāsa **altāris** operient simul vēlāmine pellium delphīnī et indūcent vectēs.
15 Cumque involverint Aarōn et fīliī eius sānctuārium et omnia vāsa eius in commōtiōne castrōrum, tunc intrābunt fīliī Caath, ut portent **involūtā**, et nōn tangent sānctuārium, nē moriantur. **Ista** sunt **onera** fīliōrum Caath in tabernāculō **conventūs**.
16 Ad cūram Eleazārī fīliī Aarōn **sacerdōtis** pertinet oleum ad concinnandās lucernās et grātissimum incēnsum et oblātiō, quae semper offertur, et oleum ūnctiōnis et quidquid ad cultum habitāculī pertinet omniumque vāsōrum, quae in sānctuāriō sunt ”.
17 **Locūtus**que **est** Dominus ad Moysēn et Aarōn dīcēns:
18 “ Nōlīte **perdere** **populum** Caath dē **mediō** Lēvītārum,
19 sed **hoc** facite eīs, ut vīvant et nōn moriantur, quandō appropinquant ad **sāncta** sānctōrum: Aarōn et fīliī eius intrābunt ipsīque dispōnent **opera** singulōrum et dīvident quid portāre **quis** dēbeat.
20 Nōn intrābunt ad videndum, nec pūnctō quidem, sānctuārium; aliōquīn morientur ”.
21 **Locūtus**que **est** Dominus ad Moysēn dīcēns:
22 “ Tolle summam etiam fīliōrum Gersōn per domōs ac familiās et cognātiōnēs suās;
23 ā trīgintā annīs et suprā usque ad annōs quīnquāgintā numerā omnēs, quī ingrediuntur et ministrant in tabernāculō **conventūs**.
24 **Hoc** **est** officium familiārum Gersonītārum,
25 ut portent cortīnās habitāculī, tabernāculum **conventūs**, operīmentum eius et super illud vēlāmen delphīnī vēlumque, quod pendet in introitū tabernāculī **conventūs**,
26 cortīnās ātriī et vēlum in introitū ātriī, quod **est** circā habitāculum et altāre, fūniculōs et vāsa ministeriī, omnia, quae **facta** sunt, ut eīs labōrent.
27 Iubente Aarōn et fīliīs eius, portābunt fīliī Gersōn, et scient singulī cui dēbeant onerī mancipārī.
28 **Hic** **est** **cultus** familiārum Gersonītārum in tabernāculō **conventūs**; eruntque sub manū Ithamar fīliī Aarōn **sacerdōtis**.
29 Fīliōs **quoque** Merarī per familiās et domōs patrum suōrum recēnsēbis
30 ā trīgintā annīs et suprā usque ad annōs quīnquāgintā, omnēs, quī ingrediuntur ad officium ministeriī **suī** et cultum tabernāculī **conventūs**.
31 Haec sunt **onera** eōrum: portābunt tabulās habitāculī et vectēs eius, columnās ac basēs eārum,
32 columnās **quoque** ātriī per circuitum cum basibus et paxillīs et fūnibus **suīs**; omnia vāsa et supellectilem ad numerum accipient sīcque portābunt.
33 **Hoc** **est** officium familiārum Merarītārum et ministerium in tabernāculō **conventūs**; eruntque sub manū Ithamar fīliī Aarōn **sacerdōtis** ”.
34 Recēnsuērunt igitur Moysēs et Aarōn et prīncipēs synagōgae fīliōs Caath per cognātiōnēs et domōs patrum suōrum
35 ā trīgintā annīs et suprā usque ad annum quīnquāgēsimum, omnēs, quī ingrediuntur ad ministerium tabernāculī **conventūs**;
36 et inventī sunt duo **mīlia** septingentī quīnquāgintā.
37 **Hic** **est** numerus familiārum Caath, quī ministrant in tabernāculō **conventūs**: hōs numerāvit Moysēs et Aarōn iuxtā sermōnem Dominī per **manum** Moȳsī.
38 Numerātī sunt et fīliī Gersōn per cognātiōnēs et domōs patrum suōrum
39 ā trīgintā annīs et suprā usque ad quīnquāgēsimum annum, omnēs, quī ingrediuntur, ut ministrent in tabernāculō **conventūs**;
40 et inventī sunt secundum familiās et **domūs** patrum suōrum duo **mīlia** sēscentī trīgintā.
41 **Hic** **est** numerus Gersonītārum, omnēs, quī ministrant in tabernāculō **conventūs**, quōs numerāvērunt Moy sēs et Aarōn iuxtā verbum Dominī.
42 Numerātae sunt et familiae fīliōrum Merārī per cognātiōnēs et domōs patrum suōrum
43 ā trīgintā annīs et suprā usque ad annum quīnquāgēsimum, omnēs, quī ingrediuntur ad explendōs **rītūs** tabernāculī **conventūs**;
44 et inventī sunt tria **mīlia** **ducentī**.
45 **Hic** **est** numerus familiārum fīliōrum Merārī, quōs recēnsuērunt Moysēs et Aarōn iuxtā imperium Dominī per **manum** Moȳsī.
46 Omnēs, quī recensītī sunt dē **Lēvītīs** et quōs recēnsērī fēcit ad **nōmen** Moysēs et Aarōn et prīncipēs Isrāēl per cognātiōnēs et domōs patrum suōrum
47 ā trīgintā annīs et suprā usque ad annum quīnquāgēsimum ingredientēs ad ministerium tabernāculī et **onera** **portanda** in tabernāculō **conventūs**,
48 fuērunt simul octo **mīlia** quīngentī octōgintā. 49 Iuxtā verbum Dominī per **manum** Moȳsī recēnsuit eōs ūnumquemque iuxtā officium et **onera** **sua**, sīcut praecēperat **eī** Dominus.
5
1 **Locūtus**que **est** Dominus ad Moysēn dīcēns:
2 “ Praecipe fīliīs Isrāēl, ut ēiciant dē castrīs omnem leprōsum et quī sēmine fluit pollūtusque **est** super mortuō.
3 Tam masculum quam fēminam ēicite dē castrīs, nē contāminent **ea**, cum habitāverim cum eīs ”.
4 Fēcēruntque **ita** fīliī Isrāēl et ēiēcērunt eōs extrā **castra**, sīcut **locūtus** erat Dominus Moȳsī.
5 **Locūtus**que **est** Dominus ad Moysēn dīcēns:
6 “ **Loquēre** ad fīliōs Isrāēl: Vir sīve mulier, cum fēcerint ex omnibus **peccātīs**, quae **solent** hominibus **accidere**, et fraude trānsgressī fuerint mandātum Dominī, ille homō reus erit;
7 et cōnfitēbuntur peccātum suum et reddent ipsum caput quīntamque partem dēsuper **eī**, in quem peccāverint.
8 Sīn autem nōn fuerit quī recipiat, dabunt Dominō, et erit **sacerdōtīs**, praeter arietem, quī offertur prō expiātiōne, ut sit **plācābilis** **hostia**.
9 **Omnis** **quoque** praelībātiō rērum sacrārum, quās offerunt fīliī Isrāēl, ad sacerdōtem pertinet;
10 et, quidquid in sānctuārium offertur ā singulīs et trāditur manibus **sacerdōtis**, ipsīus erit ”.
11 **Locūtus**que **est** Dominus ad Moysēn dīcēns:
12 “ **Loquēre** ad fīliōs Isrāēl et **dīcēs** ad eōs: Vir, cuius uxor errāverit marītumque dēcipiēns
13 dormierit cum alterō **virō**, et **hoc** marītus **dēprehendere** nōn quīverit, sed latet quod impūram sē reddiderit et testibus arguī nōn potest, quia nōn **est** **inventa** in stuprō,
14 sī **spīritus** zēlotypiae concitāverit **virum** contrā uxōrem suam, quae vel **pollūta** **est** vel **falsā** suspīciōne appetitur,
15 addūcet eam ad sacerdōtem et offeret oblātiōnem prō **illā** decimam partem ephī farīnae hordeāceae. Nōn fundet super eam oleum nec impōnet tūs, quia sacrificium zēlotypiae **est** et oblātiō investīgāns adulterium.
16 Afferet igitur eam sacerdōs et statuet **cōram** Dominō;
17 assūmetque aquam sānctam in vāse fictilī et pauxillum terrae dē pavīmentō habitāculī mittet in eam.
18 Cumque posuerit sacerdōs mulierem in cōnspectū Dominī, discooperiet caput eius et pōnet super **manūs** illīus sacrificium recordātiōnis, oblātiōnem zēlotypiae; ipse autem tenēbit aquās amārissimās, in quibus cum exsecrātiōne **maledictā** congessit.
19 Adiūrābitque eam et **dīcet**: "Sī nōn dormīvit vir aliēnus tēcum, et sī nōn dēclīnāstī ā **virō** tuō et nōn **pollūta** **es**, dēsertō marītī torō, nōn tē nocēbunt aquae istae amārissimae, in quās **maledicta** congessī.
20 Sīn autem dēclīnāstī ā **virō** tuō atque **pollūta** **es** et concubuistī cum alterō **virō**",
21 adiūrābit eam sacerdōs iūrāmentō maledictiōnis: "Det tē Dominus in maledictiōnem, iūrāmentum in **mediō** **populī** tuī; **putrēscere** faciat **femur** tuum, et tumēns uterus tuus disrumpātur;
22 ingrediantur aquae maledictae in ventrem tuum, et uterō tumēscente putrēscat **femur**!". Et respondēbit mulier: "Āmēn, āmēn".
23 Scrībetque sacerdōs in libellō **ista** **maledicta** et dēlēbit **eā** aquīs amārissimīs
24 et dabit **eī** **bibere** aquās amārās, in quās **maledicta** congessit, et ingredientur in eam aquae maledictiōnis, quae amārae fīent;
25 tollet sacerdōs dē manū eius sacrificium zēlotypiae et agitābit illud **cōram** Dominō impōnetque illud super altāre;
26 pugillum sacrificiī tollat dē eō, quod offertur in memoriāle, et incendat super altāre; et deinde pōtum det mulierī aquās amārissimās.
27 Quās cum biberit, sī **pollūta** **est** et, contemptō **virō**, adulteriī **reā**, pertransībunt eam aquae maledictiōnis et, īnflātō ventre, computrēscet **femur**; eritque mulier in maledictiōnem omnī **populō** eius.
28 Quod sī **pollūta** nōn fuerit sed **munda**, erit **innoxia** et faciet līberōs ”.
29 **Ista** **est** lēx zēlotypiae, sī dēclīnāverit mulier ā **virō** suō et sī **pollūta** fuerit,
30 marītusque zēlotypiae spīritū concitātus addūxerit eam in cōnspectū Dominī, et fēcerit **eī** sacerdōs iuxtā omnia, quae **scrīpta** sunt;
31 marītus absque **culpā** erit, et **illa** recipiet inīquitātem suam.
6
1 **Locūtus**que **est** Dominus ad Moysēn dīcēns:
2 “ **Loquēre** ad fīliōs Isrāēl et **dīcēs** ad eōs: Vir sīve mulier cum fēcerint vōtum, ut sānctificentur et sē voluerint Dominō cōnsecrāre,
3 ā vīnō et omnī quod inēbriāre potest abstinēbunt; acētum ex vīnō et ex quālibet **aliā** pōtiōne et, quidquid dē **ūvā** exprimitur, nōn bibent; ūvās recentēs siccāsque nōn comedent
4 cūnctīs diēbus, quibus ex **vōtō** Dominō cōnsecrantur: quidquid ex **vīneā** **esse** potest ab **ūvā** **acerbā** usque ad **pelliculā** nōn comedent.
5 Omnī tempore sēparātiōnis suae **novācula** nōn trānsībit per caput eius usque ad complētum tempus, quō Dominō cōnsecrātur; sānctus erit crēscente caesariē **capitis** eius.
6 Omnī tempore cōnsecrātiōnis suae ad mortuum nōn ingrediētur;
7 nec super patris quidem et mātris et frātris sorōrisque fūnere contāminābitur, quia cōnsecrātiō Deī **suī** super caput eius **est**.
8 Omnibus diēbus sēparātiōnis suae sānctus erit Dominō.
9 Sīn autem mortuus fuerit **subitō** quispiam **cōram** eō, polluētur caput cōnsecrātiōnis eius; quod rādet īlicō in **eādem** **diē** pūrgātiōnis suae, id **est** **diē** **septimā**.
10 In **octāvā** autem **diē** offeret duōs turturēs vel duōs pullōs columbae sacerdōtī in introitū tabernāculī **conventus**,
11 facietque sacerdōs ūnum prō peccātō et alterum in holocaustum et expiābit prō eō, quia peccāvit super mortuō, sānctificābitque caput eius in **diē** illō
12 et cōnsecrābit Dominō diēs sēparātiōnis suae offerēns agnum anniculum prō dēlictō; **ita** tamen, ut diēs priōrēs irritī fīant, quoniam **pollūta** **est** cōnsecrātiō eius.
13 **Ista** **est** lēx cōnsecrātiōnis, cum diēs, quōs ex **vōtō** dēcrēverat, complēbuntur: addūcent eum ad ōstium tabernāculī **conventūs**,
14 et offeret oblātiōnem suam Dominō agnum anniculum immaculātum in holocaustum et ovem anniculam immaculātam prō peccātō et arietem immaculātum hostiam pācificam,
15 canistrum **quoque** pānum azȳmōrum, quī permixtī sint oleō, et lagana absque fermentō **ūnctā** oleō ac oblātiōnem et lībāmina singulōrum.
16 Quae offeret sacerdōs **cōram** Dominō et faciet tam prō peccātō quam in holocaustum;
17 arietem vērō immolābit hostiam pācificam Dominō offerēns simul canistrum azȳmōrum; facietque oblātiōnem eius et lībāmenta.
18 Tunc rādet nazaraeus ante ōstium tabernāculī **conventus** caesariem cōnsecrātiōnis suae tolletque capillōs suōs et pōnet super ignem, quī **est** suppositus sacrificiō pācificōrum,
19 et sūmet sacerdōs armum coctum arietis tortamque absque fermentō ūnam dē canistrō et laganum azȳmum ūnum et trādet in **manūs** nazaraeī, postquam rāsum fuerit caput eius;
20 et agitābit in cōnspectū Dominī, et **sānctificāta** **sacerdōtīs** erunt sīcut pectusculum, quod agitārī, et **femur**, quod **praelevārī** iussum **est**. Post haec potest **bibere** nazaraeus vīnum ”.
21 **Ista** **est** lēx nazaraeī, cum vōverit oblātiōnem suam Dominō tempore cōnsecrātiōnis suae, exceptīs hīs, quae invēnerit **manūs** eius. Iuxtā quod dēvōverat, **ita** faciet secundum lēgem cōnsecrātiōnis suae.
22 **Locūtus**que **est** Dominus ad Moysēn dīcēns:
23 “ **Loquēre** Aarōn et fīliīs eius: Sīc benedīcētis fīliīs Isrāēl et **dicētis** eīs:
24 "Benedīcat tibi Dominus et cūstōdiat tē!
25 Illūminet Dominus faciem suam super tē et misereātur tuī!
26 Convertat Dominus vultum suum ad tē et det tibi pācem!".
27 Invocābuntque **nōmen** meum super fīliōs Isrāēl, et ego **benedīcam** eīs ”.
7
1 Factum **est** autem in **diē**, **quā** complēvit Moysēs habitāculum et ērēxit illud ūnxitque et sānctificāvit cum omnibus **vāsīs** **suīs**, altāre similiter et omnia vāsa eius,
2 obtulērunt prīncipēs Isrāēl et **capita** familiārum, quī erant per singulās **tribus** praefectī eōrum, quī numerātī fuerant,
3 **mūnera** **cōram** Dominō sex plaustra **tēcta** cum duodecim bōbus. Ūnum plaustrum **obtulēre** duo **ducēs** et ūnum bovem singulī; obtulēruntque **ea** in cōnspectū habitāculī.
4 Ait autem Dominus ad Moysēn:
5 “ Suscipe ab eīs, ut serviant in ministeriō tabernāculī **conventūs**, et trādēs **eā** **Lēvītis** iuxtā ōrdinem ministeriī **suī** ”.
6 Itaque cum suscēpisset Moysēs plaustra et bovēs, trādidit eōs **Lēvītis**.
7 Duo plaustra et quattuor bovēs **dedit** fīliīs Gersōn, iuxtā id quod habēbant necessārium.
8 Quattuor **alia** plaustra et octo bovēs **dedit** fīliīs Merārī, secundum offfīciā **suā** sub manū Ithamar fīliī Aarōn **sacerdōtis**.
9 Fīliīs autem Caath nōn **dēdit** plaustra et bovēs, quia in sānctuāriō serviunt et **onera** propriīs portant **umerīs**.
10 Igitur obtulērunt **ducēs** in dēdicātiōnem **altāris** **diē**, **quā** ūnctum **est**, oblātiōnem suam ante altāre.
11 Dīxitque Dominus ad Moysēn: “ Singulī **ducēs** per singulōs diēs offerant **mūnera** in dēdicātiōnem **altāris** ”.
12 Prīmō **diē** obtulit oblātiōnem suam Naasson fīlius Aminadab dē tribū Iūdae.
13 Fuēruntque in **eā** **scutulā** **argenteā** pondō centum trīgintā siclōrum, **phialā** **argenteā** habēns septuāgintā siclōs iuxtā pondus sānctuāriī, **utrāque** **plēnā** **similā** **cōnspersa** oleō in sacrificium,
14 acētābulum ex decem siclīs aureīs plēnum incēnsō,
15 bōs dē armentō et ariēs et agnus anniculus in holocaustum
16 hircusque prō peccātō;
17 et in sacrificiō pācificōrum bovēs duo, arietēs quīnque, hircī quīnque, agnī anniculī quīnque: haec **est** oblātiō Naasson fīliī Aminadab.
18 Secundō **diē** obtulit Nathanaēl fīlius Suar dux dē tribū Issachar
19 scutulam argenteam appendentem centum trīgintā siclōs, phialam argenteam habentem septuāgintā siclōs iuxtā pondus sānctuāriī, utramque plēnam **simila** **cōnspersa** oleō in sacrificium,
20 acētābulum aureum habēns decem siclōs plēnum incēnsō,
21 bovem dē armentō et arietem et agnum anniculum in holocaustum
22 hircumque prō peccātō;
23 et in sacrificiō pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Nathanael fīliī Suar.
24 Tertiō **diē** prīnceps fīliōrum **Zabulōn** Eliab fīlius Helon
25 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
26 acētābulum aureum appendēns decem siclōs plēnum incēnsō,
27 bovem dē armentō et arietem et agnum anniculum in holocaustum
28 hircumque prō peccātō;
29 et in sacrificiō pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec **est** oblātiō Eliab fīliī Helōn.
30 **Dīē** quārtō prīnceps fīliōrum Ruben Elisur fīlius Sedeur
31 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
32 acētābulum aureum appendēns decem siclōs plēnum incēnsō,
33 bovem dē armentō et arietem et agnum anniculum in holocaustum
34 hircumque prō peccātō;
35 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Elisur fīliī Sedeur.
36 **Diē** quīntō prīnceps fīliōrum Simeon Salamiel fīlius Surisaddāī
37 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
38 acētābulum aureum appendēns decem siclōs plēnum incēnsō,
39 bovem dē armentō et arietem et agnum anniculum in holocaustum,
40 hircumque prō peccātō;
41 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Salamiel fīliī Surisaddāī.
42 **Dīē** sextō prīnceps fīliōrum Gad Eliasaph fīlius Deuel
43 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
44 acētābulum aureum appendēns decem siclōs plēnum incēnsō,
45 bovem dē armentō et arietem et agnum anniculum in holocaustum,
46 hircumque prō peccātō;
47 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Eliasaph fīliī Deuel.
48 **Diē** septimō prīnceps fīliōrum Ephraim Elisamā fīlius Ammiud
49 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
50 acētābulum aureum appendēns decem siclōs plēnum incēnsō,
51 bovem dē armentō et arietem et agnum anniculum in holocaustum,
52 hircumque prō peccātō;
53 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Elisama fīliī Ammiud.
54 **Diē** octāvō prīnceps fīliōrum Mānāsse Gamaliel fīlius Phadassur
55 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
56 acētābulum aureum appendēns decem siclōs plēnum incēnsō,
57 bovem dē armentō et arietem et agnum anniculum in holocaustum
58 hircumque prō peccātō;
59 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Gamaliel fīliī Phadassur.
60 **Diē** nōnō prīnceps fīliōrum Beniamin Abidan fīlius Gedeōnis
61 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
62 et acētābulum aureum appendēns decem siclōs plēnum incēnsō,
63 bovem dē armentō et arietem et agnum anniculum in holocaustum
64 hircumque prō peccātō;
65 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Abidān fīliī Gedeōnis.
66 **Dīē** decimō prīnceps fīliōrum **Dān** Ahiezer fīlius Ammisaddāī
67 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
68 acētābulum aureum appendēns decem siclōs plēnum incēnsō,
69 bovem dē armentō et arietem et agnum anniculum in holocaustum
70 hircumque prō peccātō;
71 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Ahiezer fīliī Ammisaddāī.
72 **Diē** ūndecimō prīnceps fīliōrum Aser Phegiel fīlius **Ōchran**
73 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** **cōnspersa** oleō in sacrificium,
74 acētābulum aureum appendēns decem siclōs plēnum incēnsō,
75 bovem dē armentō et arietem et agnum anniculum in holocaustum
76 hircumque prō peccātō;
77 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Phegiel fīliī **Ōchran**.
78 **Diē** duodecimō prīnceps fīliōrum Nephthālī Ahirā fīlius **Ēnān**
79 obtulit scutulam argenteam appendentem centum trīgintā siclōs, phialam argenteam habentem septuāgintā siclōs ad pondus sānctuāriī, utramque plēnam **simila** oleō **cōnspersā** in sacrificium,
80 acētābulum aureum appendēns decem siclōs plēnum incēnsō,
81 bovem dē armentō et arietem et agnum anniculum in holocaustum
82 hircumque prō peccātō;
83 et in hostiās pācificōrum bovēs duōs, arietēs quīnque, hircōs quīnque, **agnōs** anniculōs quīnque: haec fuit oblātiō Ahirā fīliī **Ēnān**.
84 Haec in dēdicātiōne **altāris** **oblāta** sunt ā prīncipibus Isrāēl in **diē**, **quā** cōnsecrātum **est**: scutulae argenteae duodecim, phialae argenteae duodecim, acētābula duodecim,
85 **ita** ut centum trīgintā siclōs argentī habēret **ūna** **scutella**, et septuāgintā siclōs habēret **ūna** **phiala**, id **est** in commūne vāsōrum omnium ex argentō siclī duo **mīlia** quadringentī pondere sānctuāriī;
86 acētābula **aurea** duodecim **plēna** incēnsō dēnōs siclōs appendentia pondere sānctuāriī, id **est** simul aurī siclī centum vīgintī;
87 omnēs bovēs dē armentō in holocaustum duodecim, arietēs duodecim, agnī anniculī duodecim et lībāmenta eōrum; hircī duodecim prō peccātō.
88 In hostiās pācificōrum omnēs bovēs vīgintī quattuor, arietēs sexāgintā, hircī sexāgintā, agnī anniculī sexāgintā: haec **oblāta** sunt in dēdicātiōne **altāris**, quandō ūnctum **est**.
89 Cumque ingrederētur Moysēs tabernāculum testimōniī, ut cōnsuleret ōrāculum, audiēbat **vōcem** **loquentis** ad sē dē propitiātōriō, quod erat super arcam testimōniī inter duōs cherubim, unde et loquēbātur **eī**.
8
1 **Locūtus**que **est** Dominus ad Moysēn dīcēns:
2 “ **Loquēre** Aarōn et **dīcēs** ad eum: Cum **posuerīs** lucernās, contrā eam partem, quam candēlābrum respicit, lūcēre dēbēbunt septem lucernae ”.
3 Fēcitque sīc Aarōn et posuit lucernās super candēlābrum, ut praecēperat Dominus Moȳsī.
4 Haec autem erat **factūra** candēlābrī: ex aurō ductilī, tam medius **stīpes** quam flōrēs eius. Iuxtā exemplum, quod ostendit Dominus Moȳsī, **ita** operātus **est** candēlābrum.
5 Et **locūtus** **est** Dominus ad Moysēn dīcēns:
6 “ Tolle Lēvītās dē **mediō** fīliōrum Isrāēl et pūrificābis eōs
7 iuxtā hunc rītum. Aspergantur **aqua** lūstrātiōnis et rādant omnēs **pilōs** **carnis** suae, lavābunt vestīmenta **sua** et mundābunt sē.
8 Tollent bovem dē armentīs et oblātiōnem eius similam oleō cōnspersam; bovem autem alterum dē armentō tū accipiēs prō peccātō
9 et applicābis Lēvītās **cōram** tabernāculō **conventūs**, **convocāta** omnī multitūdine fīliōrum Isrāēl.
10 Cumque Lēvītae fuerint **cōram** Dominō, pōnent fīliī Isrāēl **manūs** suās super eōs,
11 et agitābit Aarōn Lēvītās mūnus in cōnspectū Dominī ā fīliīs Isrāēl, ut serviant in ministeriō eius.
12 Lēvītae **quoque** pōnent **manūs** suās super **capita** boum, ē quibus ūnum faciēs prō peccātō et alterum in holocaustum Dominī, ut expiēs eōs.
13 Statuēsque Lēvītās in cōnspectū Aarōn et fīliōrum eius et agitābis eōs Dominō
14 ac sēparābis dē **mediō** fīliōrum Isrāēl, ut sint meī;
15 et posteā ingredientur, ut serviant tabernāculō **conventūs**.
Sīcque pūrificābis et agitābis eōs,
16 quoniam dōnō dōnātī sunt mihi ē **mediō** fīliōrum Isrāēl; prō prīmōgenitīs, quae aperiunt omnem vulvam in Isrāēl, accēpī eōs.
17 **Mea** sunt enim omnia **prīmōgenita** fīliōrum Isrāēl, tam ex hominibus quam ex iūmentīs. Ex **diē**, quō percussī omne prīmōgenitum in **terrā** Aegyptī, sānctificāvī eōs mihi.
18 Et tulī Lēvītās prō cūnctīs prīmōgenitīs fīliōrum Isrāēl
19 trādidīque eōs dōnō Aarōn et fīliīs eius dē **mediō** fīliōrum Isrāēl, ut serviant mihi prō Isrāēl in tabernāculō **conventūs** et expient prō eīs, nē sit in **populō** **plāga**, sī ausī fuerint **accēdere** ad sānctuārium ”.
20 Fēcēruntque Moysēs et Aarōn et **omnis** congregātiō fīliōrum Isrāēl super **Lēvītīs**, quae praecēperat Dominus Moȳsī.
21 Pūrificātīque sunt et lāvērunt vestīmenta **sua**, agitāvitque eōs Aarōn in cōnspectū Dominī et expiāvit eōs, ut pūrificātī
22 ingrederentur ad officia **sua** in tabernāculō **conventūs** **cōram** Aarōn et fīliīs eius; sīcut praecēperat Dominus Moȳsī dē **Lēvītīs**, **ita** factum **est**.
23 **Locūtus**que **est** Dominus ad Moysēn dīcēns:
24 “ Haec **est** lēx Lēvītārum: ā vīgintī quīnque annīs et suprā ingredientur, ut ministrent in tabernāculō **conventūs**;
25 cumque quīnquāgēsimum annum aetātis implēverint, servīre cessābunt
26 eruntque ministrī frātrum suōrum in tabernāculō **conventūs**, ut cūstōdiant, quae sibi fuerint **commendāta**; **opera** autem **ipsa** nōn faciant. Sīc dispōnēs **Lēvītis** in cūstōdiīs **suīs** ”.
9
1 **Locūtus** **est** Dominus ad Moysēn in dēsertō Sināī annō secundō, postquam ēgressī sunt dē **terrā** Aegyptī, **mēnsē** prīmō dīcēns:
2 “ Faciant fīliī Isrāēl **Pascha** in tempore suō
3 **quārta** **decima** **diē** **mēnsis** huius ad vesperam iuxtā omnia **praecepta** et iūstificātiōnēs eius ”.
4 Praecēpitque Moysēs fīliīs Isrāēl, ut facerent **Pascha**.
5 Quī fēcērunt tempore suō **quārta** **decima** **diē** **mēnsis** ad vesperam in dēsertō Sināī; iuxtā omnia, quae mandāverat Dominus Moȳsī, fēcērunt fīliī Isrāēl.
6 Ecce autem quīdam immundī super animam hominis, quī nōn poterant facere **Pascha** in **diē** illō, accēdentēs ad Moysēn et Aarōn
7 dīxērunt **eī**: “ Immundī sumus super animam hominis; quārē fraudāmur, ut nōn valeāmus oblātiōnem offerre Dominō in tempore suō inter fīliōs Isrāēl? ”.
8 Quibus respondit Moysēs: “ **Stāte**, ut cōnsulam quid praecipiat Dominus dē vōbīs ”.
9 **Locūtus**que **est** Dominus ad Moysēn dīcēns:
10 “ **Loquēre** fīliīs Isrāēl: Homō, quī fuerit immundus super **animā**, sīve in **viā** procul in gente **vestrā**, faciat **Pascha** Dominō
11 in **mēnse** secundō **quārta** **decima** **diē** **mēnsis** ad vesperam; cum azȳmīs et lactūcīs agrestibus comedent illud,
12 nōn relinquent ex eō quippiam usque **māne** et **os** eius nōn cōnfringent: omnem rītum **Pascha** observābunt.
13 Sī **quis** autem et mundus **est** et in itinere nōn fuit et tamen nōn fēcit **Pascha**, exterminābitur **anima** **illa** dē **populīs** **suīs**, quia sacrificium Dominō nōn obtulit tempore suō: peccātum suum ipse portābit.
14 Peregrīnus **quoque** et **advena**, sī fuerint apud vōs, facient **Pascha** Dominō iuxtā **praecepta** et iūstificātiōnēs eius; praeceptum **īdem** erit apud vōs tam advenae quam indigenae ”.
15 Igitur **diē**, **quā** ērēctum **est** habitāculum, operuit nūbēs habitāculum, tabernāculum testimōniī; ā vespere autem super habitāculum erat quasi speciēs **ignis** usque **manē**.
16 Sīc fīēbat iūgiter: per diem operiēbat illud nūbēs, et per noctem quasi speciēs **ignis**.
17 Cumque **ablāta** fuisset nūbēs, quae tabernāculum prōtegēbat, tunc proficīscēbantur fīliī Isrāēl; et in locō, ubi stetisset nūbēs, ibi castramētābantur.
18 Ad imperium Dominī proficīscēbantur et ad imperium illīus castramētābantur. Cūnctīs diēbus, quibus stābat nūbēs super habitāculum, manēbant in eōdem locō.
19 Et sī ēvēnisset ut multō tempore manēret super illud, erant fīliī Isrāēl in excubiīs Dominī et nōn proficīscēbantur;
20 sī diēbus paucīs fuisset nūbēs super habitāculum, ad imperium Dominī ērigēbant **tentōria** et ad imperium illīus dēpōnēbant.
21 Sī fuisset nūbēs ā vespere usque **manē** et statim dīlūculō habitāculum relīquisset, proficīscēbantur; et sī post diem et noctem recessisset, dissipābant **tentōria**.
22 Sī vērō bīduō aut ūnō **mēnse** vel longiōre tempore fuisset super habitāculum, manēbant fīliī Isrāēl in eōdem locō et nōn proficīscēbantur. Statim autem ut recessisset, movēbant **castra**.
23 Per verbum Dominī fīgēbant **tentōria** et per verbum illīus proficīscēbantur; erantque in excubiīs Dominī iuxtā imperium eius per **manum** Moȳsī.
10
1 **Locūtus**que **est** Dominus ad Moysēn dīcēns:
2 “ Fac tibi duās tubās argenteās ductilēs, quibus convocāre possīs congregātiōnem, quandō **movenda** sunt **castra**.
3 Cumque **increpuerīs** tubīs, congregābitur ad tē **omnis** **turba** ad ōstium tabernāculī **conventūs**.
4 Sī semel clangueris, venient ad tē prīncipēs et **capita** congregātiōnis Isrāēl;
5 sī autem prōlixior clangor increpuerit, movēbunt **castra** prīmī, quī sunt ad orientālem **plāgam**;
6 in secundō autem sonitū et **parī** ululātū tubae **levābunt** **tentōria**, quī habitant ad merīdiem, et iuxtā hunc modum **reliquī** facient, ululantibus tubīs in profectiōnem.
7 Quandō autem congregandus **est** **populus**, simplex tubārum clangor erit, et nōn ululābunt.
8 Fīliī autem Aarōn sacerdōtēs clangent tubīs. Eritque **hoc** vōbīs lēgitimum sempiternum in generātiōnibus vestrīs.
9 Sī **exieritis** ad bellum in **terrā** **vestrā** contrā hostēs, quī dīmicant adversum vōs, clangētis ululantibus tubīs; et erit recordātiō vestrī **cōram** Dominō Deō vestrō, ut ēruāminī dē manibus inimīcōrum vestrōrum.
10 Sī quandō habēbitis epulum et diēs fēstōs et calendās, **canētis** tubīs super holocaustīs vestrīs et pācificīs victimīs, ut sint vōbīs in recordātiōnem Deī vestrī. Ego Dominus Deus vester ”.
11 Annō secundō, **mēnsē** secundō, **vīcēsimā** **diē** **mēnsīs** **ēlevāta** **est** nūbēs dē habitāculō testimōniī;
12 **profectī**que sunt fīliī Isrāēl per migrātiōnēs suās dē dēsertō Sināī, et recubuit nūbēs in sōlitūdine Pharān.
13 Mōvēruntque **castrā** **prīmā** **vice**, iuxtā imperium Dominī in manū Moȳsī.
14 Ēlevātum **est** prīmum vēxillum castrōrum fīliōrum Iūdae per turmās suās, quōrum prīnceps erat Naasson fīlius Aminadab;
15 et super turmam **tribus** fīliōrum Issachar fuit prīnceps Nathanael fīlius Suar;
16 et super turmam **tribūs** **Zabulōn** erat prīnceps Eliab fīlius Helōn.
17 Dēpositumque **est** habitāculum, quod portantēs ēgressī sunt fīliī Gersōn et Merarī.
18 **Profectum** **est** vēxillum castrōrum fīliōrum Ruben per turmās suās, et super turbam suam prīnceps erat Elisur fīlius Sedeur.
19 Super turmam autem **tribus** fīliōrum Simeōn prīnceps fuit Salamiel fīlius Surisaddāī.
20 Porrō super turmam **tribus** fīliōrum Gad erat prīnceps Eliasaph fīlius Deuel.
21 **Profectī**que sunt et Caathītae portantēs sānctuārium. Et ērēctum **est** habitāculum, antequam venīrent.
22 Ēlevātum **est** vēxillum castrōrum fīliōrum Ephraim per turmās suās, in quōrum **exercitū** prīnceps erat Elisama fīlius Ammiud.
23 Et super turmam **tribus** fīliōrum Mānāsse prīnceps fuit Gamaliel fīlius Phadassur;
24 et super turmam **tribus** fīliōrum Beniamin erat dux Abidan fīlius Gedeōnis.
25 **Novissimē** ēlevātum **est** vēxillum castrōrum fīliōrum **Dān** per turmās suās, in quōrum **exercitū** prīnceps fuit Ahiezer fīlius Ammisaddāī.
26 Et super turmam **tribus** fīliōrum Aser erat prīnceps Phegiel fīlius **Ōchran**;
27 et super turmam **tribus** fīliōrum Nephthalī prīnceps fuit Ahirā fīlius **Ēnān**.
28 Hae sunt profectiōnēs fīliōrum Isrāēl per turmās suās, quandō ēgrediēbantur.
29 Dīxitque Moysēs Hobab fīliō Raguel Madianitae cognātō suō: “ Proficīscimur ad locum, quem Dominus datūrus **est** nōbīs; **vēnī** nōbīscum, ut benefaciāmus tibi, quia Dominus **bona** prōmīsit Israēlī ”.
30 Cui ille respondit: “ Nōn vādam tēcum, sed revertar in terram meam, in **quā** **nātus** sum ”.
31 Et ille: “ Nōlī, inquit, nōs **relinquere**; tū enim nōstī in quibus locīs per dēsertum **castra** **pōnere** dēbeāmus, et **eris** ductor noster.
32 Cumque nōbīscum **vēnerīs**, quidquid optimum fuerit ex opibus, quās nōbīs trāditūrus **est** Dominus, dabimus tibi ”.
33 **Profectī** sunt ergō dē monte Dominī viam trium diērum; **arca**que **foederis** Dominī praecēdēbat eōs per diēs trēs prōvidēns castrōrum locum.
34 Nūbēs **quoque** Dominī super eōs erat per diem, cum incēderent.
35 Cumque ēlevārētur **arca**, dīcēbat Moysēs: “ Surge, Domine, et dissipentur inimīcī tuī; et fugiant, quī ōdērunt tē, ā faciē **tuā** ”.
36 Cum autem dēpōnerētur, aiēbat: “ **Revertēre**, Domine, ad multitūdinem **exercitūs** Isrāēl ”.
11
1 Ortum **est** murmur **populī**, quasi dolentium prō labōre, contrā Dominum. Quod cum audīsset Dominus, īrātus **est**, et **accēnsus** in eōs **ignīs** Dominī dēvorāvit extrēmam castrōrum partem.
2 Cumque clāmāsset **populus** ad Moysēn, ōrāvit Moysēs ad Dominum, et absorptus **est** **ignis**.
3 Vocāvērunt **nōmen** locī illīus Tabera, eō quod incēnsus fuisset contrā eōs **ignis** Dominī.
4 Vulgus autem prōmiscuum, quod erat in **mediō** eius, flagrāvit dēsīderiō, et sedentēs flēvērunt pariter fīliī Isrāēl et dīxērunt: “ **Quis** dabit nōbīs ad vēscendum carnēs?
5 Recordāmur piscium, quōs comedēbāmus in Aegyptō grātīs; in mentem nōbīs veniunt cucumerēs et pepōnēs porrīque et cēpae et **alia**.
6 Guttur nostrum āridum **est**; nihil aliud respiciunt oculī nostrī **nisi** mān ”.
7 Erat autem mān quasi sēmen coriandrī **aspectus** bdelliī.
8 Circuībatque **populus** et colligēns illud frangēbat **molā** sīve terēbat in mortāriō coquēns in **ōllā** et faciēns ex eō tortūlās **sapōris** quasi **pānis** oleātī.
9 Cumque dēscenderet nocte super **castra** rōs, dēscendēbat pariter et mān.
10 Audīvit ergō Moysēs flentem **populum** per familiās, singulōs per ōstia tentōriī **suī**. Īrātusque **est** **furor** Dominī valdē; quod Moysī **intoleranda** rēs **vīsa** **est**,
11 et ait ad Dominum: “ Cūr afflīxistī servum tuum? Quārē nōn inveniō grātiam **cōram** tē? Et cūr imposuistī pondus ūniversī **populī** huius super mē?
12 Numquid ego concēpī omnem hunc **populum** vel genuī eum, ut **dicās** mihi: "**Portā** eum in sinū tuō, sīcut portāre **solet** nūtrīx īnfantulum, et dēfer in terram, prō **quā** iūrāstī patribus eōrum?".
13 Unde mihi carnēs, ut dem ūniversō **populō** istī? Flent contrā mē dīcentēs: "Dā nōbīs carnēs, ut comedāmus!".
14 Nōn possum ego **sōlus** sustinēre omnem hunc **populum**, quia nimis **gravis** **est** mihi.
15 Sī **hoc** **modo** agis mēcum, obsecrō ut interficiās mē, sī **invēnī** grātiam in oculīs tuīs, nē videam amplius **mala** **mea**! ”.
16 Et dīxit Dominus ad Moysēn: “ **Congregā** mihi septuāgintā virōs dē senibus Isrāēl, quōs tū nōstī quod senēs **populī** sint ac magistrī, et **ducēs** eōs ad ōstium tabernāculī **conventūs**, stābuntque ibi tēcum.
17 Et dēscendam et loquar tibi et auferam dē spīritū tuō trādamque eīs, ut sustentent tēcum onus **populī**, et nōn tū **sōlus** gravēris.
18 **Populō** **quoque** **dīcēs**: Sānctificāminī, crās comedētis carnēs; ego enim audīvī vōs flēre: "**Quis** dabit nōbīs **ēscās** carnium? **Bene** nōbīs erat in Aegyptō". Et dabit vōbīs Dominus carnēs, et comedētis
19 nōn ūnō **diē** nec duōbus vel quīnque aut decem nec vīgintī quidem,
20 sed usque ad mēnsem diērum, dōnec exeat per nārēs vestrās et vertātur in nauseam, eō quod **reppuleritis** Dominum, quī in **mediō** vestrī **est**, et **flēveritis** **cōram** eō dīcentēs: "Quārē ēgressī sumus ex Aegyptō?" ”.
21 Et ait Moysēs: “ **Populus**, in cuius **mediō** sum, **sēscenta** **milia** peditum sunt, et tū **dīcis**: "Dabō eīs ēsum carnium **mēnsē** integrō!".
22 Numquid ovium et boum multitūdō caedētur, ut possit sufficere ad cibum? Vel omnēs piscēs **maris** in ūnum congregābuntur, ut eōs satient? ”.
23 Cui respondit Dominus: “ Numquid **manus** Dominī **abbreviāta** **est**? Iam nunc vidēbis utrum meus sermō opere compleātur an nōn ”.
24 **Venit** igitur Moysēs et nārrāvit **populō** verba Dominī congregāns septuāgintā virōs dē senibus Isrāēl, quōs stāre fēcit circā tabernāculum.
25 Dēscenditque Dominus per nūbem et **locūtus** **est** ad eum auferēns dē spīritū, quī erat in Moyse, et dāns septuāgintā **virīs** senibus. Cumque requiēvisset in eīs **spīritūs**, prophetāvērunt nec **ultrā** fēcērunt.
26 Remānserant autem in castrīs duo **virī**, quōrum ūnus vocābātur Eldad et alter Medad, super quōs requiēvit **spīritus**; nam et ipsī dēscrīptī fuerant et nōn exierant ad tabernāculum. Cumque prophetārent in castrīs,
27 cucurrit puer et nūntiāvit Moysi dīcēns: “ Eldad et Medad prophētant in castrīs ”.
28 Statim **Ios**ue fīlius Nun minister Moȳsī et **ēlēctūs** eius ā iuventūte **suā** ait: “ Domine mī Moysēs, prohibē eōs! ”.
29 At ille: “ Quid, inquit, **aemulārīs** prō mē? **Quis** tribuat, ut **omnis** **populus** prophētet, et det eīs Dominus spīritum suum? ”.
30 Reversusque **est** Moysēs et maiōrēs nātū Isrāēl in **castra**.
31 Ventus autem ēgrediēns ā Dominō **arreptās** trāns mare coturnīcēs dētulit et dēmīsit in **castra** itinere, quantum ūnō **diē** cōnficī potest, ex omnī **parte** castrōrum per circuitum; volābantque in **āere** duōbus **cubitīs** altitūdine super terram.
32 Surgēns ergō **populus** **tōtō** **diē** illō et nocte ac **diē** alterō congregāvit coturnīcum, quī **parum**, decem chorōs; et extendērunt eās per gȳrum castrōrum.
33 Adhūc carnēs erant in dentibus eōrum, nec dēfēcerat huiuscemodī cibus, et ecce **furor** Dominī concitātus in **populum** percussit eum **plāgā** **magnā** nimis.
34 **Vocātus**que **est** ille locus Cibrottaava; ibi enim sepeliērunt **populum**, quī dēsīderāverat.
35 Ēgressī autem dē Cibrottaāvā, vēnērunt in Aseroth et mānsērunt ibi.
12
1 **Locūta**que **est** **Maria** et Aarōn contrā Moysēn propter uxōrem eius Aethiopissam
2 et dīxērunt: “ Num per **solum** Moysen **locūtus** **est** Dominus? **Nōnne** et per nōs similiter **est** **locūtus**? ”. Quod cum audīsset Dominus
3 ­ erat enim Moysēs vir humillimus super omnēs hominēs, quī **morābantur** in **terrā** ­
4 statim **locūtus** **est** ad eum et ad Aarōn et **Mariam**: “ Ēgrediminī vōs tantum trēs ad tabernāculum **conventūs** ”. Cumque fuissent ēgressī,
5 dēscendit Dominus in **columnā** **nūbis** et stetit in introitū tabernāculī vocāns Aarōn et **Mariam**. Quī cum īssent,
6 dīxit ad eōs:
“ **Audīte** sermōnēs meōs!
Sī **quis** fuerit inter vōs **prophēta** Dominī,
9 dē tribū Beniamin Phaltī fīlium Raphu,
10 dē tribū **Zabulōn** Geddiel fīlium Sōdī,
11 dē tribū Ioseph, tribū Mānāsse, Gaddī fīlium Susī,
12 dē tribū **Dān** Ammiel fīlium Gemallī,
13 dē tribū Aser Sthur fīlium Michael,
14 dē tribū Nephthālī Nahabī fīlium Vaphsī,
15 dē tribū Gad Guel fīlium Machī.
16 Haec sunt **nōmina** **virōrum**, quōs mīsit Moysēs ad cōnsīderandam terram. Vocāvitque Osee fīlium Nun **Ios**ue.
17 Mīsit ergō eōs Moysēs ad cōnsīderandam terram Chanaan et dīxit ad eōs: “ Ascendite per Nageb. Cumque **vēnerītis** ad montēs,
18 **cōnsīderāte** terram, **quālis** sit, et **populum**, quī habitātor **est** eius, utrum **fortis** sit an īnfirmus, sī paucī numerō an plūrēs;
19 **ipsa** **terra** **bona** an **mala**, urbēs quālēs, absque **mūrīs** an mūrātae;
20 humus **pinguis** an **sterilis**, **nemorōsa** an absque arboribus. Cōnfortāminī et afferte nōbīs dē frūctibus terrae ”. Erat autem tempus, quandō iam praecoquae ūvae **vēscī** possunt.
21 Cumque ascendissent, explōrāvērunt terram ā dēsertō Sīn usque Rohob in introitū Emath.
22 Ascendēruntque ad Nageb et vēnērunt in **Hebrōn**, ubi erant Ahiman et Sesāī et Tholmāī fīliī Enac. Nam **Hebrōn** septem annīs ante Tanim urbem Aegyptī **condita** **est**.
23 Pergentēsque usque ad Nehelescol **abscīdērunt** palmitem cum **ūvā** **suā**, quem portāvērunt in **vecte** duo **virī**. Dē **malīs** **quoque** grānātīs et dē fīcīs locī illīus tulērunt,
24 quī appellātus **est** Nehelescol, eō quod botrum portāssent inde fīliī Isrāēl.
25 Reversīque explōrātōrēs terrae post quadrāgintā diēs, omnī regiōne **circuita**,
26 vēnērunt ad Moysēn et Aarōn et ad omnem coetum fīliōrum Isrāēl in dēsertum Pharān, quod **est** in Cadēs. Locūtīque eīs et omnī congregātiōnī ostendērunt **frūctūs** terrae
27 et nārrāvērunt dīcentēs: “ **Venīmus** in terram, ad quam mīsistī nōs, quae rē **vērā** fluit **lacte** et melle, ut ex hīs frūctibus cognōscī potest.
28 Sed cultōrēs fortissimōs habet et urbēs grandēs atque mūrātās. Stirpem Enāc vīdimus ibi;
29 Amalec habitat in Nageb, Hetthaeus et Iebusaeus et Amorraeus in montānīs, Chananaeus vērō **morātur** iuxtā mare et circā **fluenta** **Iordānis** ”.
30 Inter haec Chaleb compescēns murmur **populī**, quī oriēbātur contrā Moysēn, ait: “ Ascendāmus et possideāmus terram, quoniam poterimus obtinēre eam ”.
31 **Aliī** vērō, quī fuerant cum eō, dīcēbant: “ Nēquāquam ad hunc **populum** valēmus **ascendere**, quia fortior nōbīs **est** ”.
32 Dētrāxēruntque terrae, quam īnspexerant, apud fīliōs Isrāēl dīcentēs: “ **Terra**, quam **lūstrāvimus**, dēvorat habitātōrēs suōs; **populus**, quem aspeximus, prōcērae statūrae **est**;
33 ibi vīdimus gigantēs, fīliōs Enāc dē genere gigantēō, quibus comparātī quasi locustae vidēbāmur ”.
14
1 Igitur vōciferāns **omnis** **turba** flēvit nocte **illa**,
2 et mur mūrātī sunt contrā Moysēn et Aarōn cūnctī fīliī Isrāēl dīcentēs: “ Utinam mortuī **essēmus** in Aegyptō vel in hāc **vastā** sōlitūdine!
3 Cūr indūcit nōs Dominus in terram istam, ut cadāmus gladiō, et uxōrēs ac **līberī** nostrī dūcantur captīvī? **Nōnne** melius **est** revertī in Aegyptum? ”.
4 Dīxēruntque alter ad alterum: “ Cōnstituāmus nōbīs ducem et revertāmur in Aegyptum! ”.
5 Quō audītō, Moysēs et Aarōn **cecidērunt** prōnī in terram **cōram** omnī congregātiōne fīliōrum Isrāēl.
6 At vērō **Ios**ue fīlius Nun et Chaleb fīlius Iephōnne, quī et ipsī **lūstrāverant** terram, scidērunt vestīmenta **sua**
7 et ad omnem congregātiōnem fīliōrum Isrāēl locūtī sunt: “ **Terra**, quam circuīvimus, valdē **bona** **est**.
8 Sī propitius fuerit Dominus, indūcet nōs in eam et trādet humum **lacte** et melle mānantem.
9 Nōlīte rebellēs **esse** contrā Dominum neque timeātis **populum** terrae huius, quia sīcut pānem **ita** eōs possumus dēvorāre. Recessit ab eīs omne praesidium; Dominus nōbīscum **est**, nōlīte **metuere** ”.
10 Cumque clāmāret **omnis** congregātiō et lapidibus eōs vellet **opprimere**, appāruit **glōria** Dominī super tabernāculum **conventūs** cūnctīs fīliīs Isrāēl,
11 et dīxit Dominus ad Moysēn: “ Usquequō dētrahet mihi **populus** iste? Quousque nōn crēdent mihi in omnibus signīs, quae fēcī **cōram** eīs?
12 Feriam igitur eōs **pestilentia** atque cōnsūmam; tē autem faciam in gentem magnam et fortiōrem quam haec **est** ”.
13 Et ait Moysēs ad Dominum: ? Audient Aegyptiī, dē quōrum **mediō** ēdūxistī **populum** istum in virtūte **tuā**,
14 et **dīcent** ad habitātōrēs terrae huius, quia audiērunt quod tū, Domine, in **populō** istō sīs et faciē videāris ad faciem, et nūbēs **tua** prōtegat illōs, et in **columnā** **nūbis** praecēdās eōs per diem et in **columnā** **ignis** per noctem.
15 Et **occīdistī** hunc **populum** quasi ūnum hominem, et **dīcent** gentēs, quae audiērunt audītum tuum:
16 "Nōn poterat Dominus **intrōdūcere** **populum** in terram, prō **quā** iūrāverat, idcircō **occīdit** eōs in sōlitūdine!".
17 Magnificētur ergō fortitūdō Dominī, sīcut iūrāstī dīcēns:
18 "Dominus patiēns et multae misericordiae, auferēns inīquitātem et **scelera** nūllumque innoxium dērelinquēns, quī vīsitās **peccāta** patrum in fīliōs in tertiam et quārtam generātiōnem".
19 Dīmitte obsecrō peccātum **populī** huius secundum magnitūdinem misericordiae tuae, sīcut propitius fuistī **populō** huic dē Aegyptō usque ad locum istum ”.
20 Dīxitque Dominus: “ Dīmīsī iuxtā verbum tuum.
21 Vīvō ego, et implēbit **glōria** Dominī ūniversam terram!
22 Attamen omnēs hominēs, quī vīdērunt maiestātem meam et **signa**, quae fēcī in Aegyptō et in sōlitūdine, et tentāvērunt mē iam per decem vicēs nec oboediērunt vōcī meae,
23 nōn vidēbunt terram, prō **quā** iūrāvī patribus eōrum; nec quisquam ex illīs, quī dētrāxit mihi, intuēbitur eam.
24 Servum meum Chaleb, quī plēnus aliō spīritū secūtus **est** mē, indūcam in terram hanc, quam circuīvit, et sēmen eius possidēbit eam.
25 Quoniam Amalecītēs et Chananaeus habitant in vallibus, crās movēte **castra** et revertiminī in sōlitūdinem per viam **maris** Rubrī ”.
26 **Locūtus**que **est** Dominus ad Moysēn et Aarōn dīcēns:
27 “ Usquequō congregātiō haec **pessima** murmurat contrā mē? Querēlās fīliōrum Isrāēl audīvī.
28 Dīc ergō eīs: Vīvō ego, ait Dominus, sīcut locūtī **estis**, audiente mē, sīc faciam vōbīs!
29 In sōlitūdine hāc iacēbunt cadāvera **vestra**. Omnēs, quī numerātī **estis** ā vīgintī annīs et suprā et murmurāstis contrā mē,
30 nōn intrābitis terram, super quam **levāvī** **manum** meam, ut habitāre vōs facerem, praeter Chaleb fīlium Iephōnne et **Ios**ue fīlium Nun.
31 Parvulōs autem vestrōs, dē quibus dīxistis quod praedae hostibus forent, intrōdūcam, ut videant terram, quae vōbīs displicuit.
32 **Vestra** cadāvera iacēbunt in sōlitūdine hāc;
33 fīliī vestrī erunt pāstōrēs in dēsertō annīs quadrāgintā et portābunt fornicātiōnem vestram, dōnec cōnsūmantur cadāvera **vestra** in dēsertō.
34 Iuxtā numerum quadrāgintā diērum, quibus cōnsīderāstis terram ­ annus prō **diē** imputābitur ­ quadrāgintā annīs portābitis inīquitātēs vestrās et sciētis ultiōnem meam.
35 Ego Dominus **locūtus** sum, **ita** faciam omnī congregātiōnī huic pessimae, quae cōnsurrēxit adversum mē: in sōlitūdine hāc dēficiet et moriētur ”.
36 Igitur omnēs **virī**, quōs **mīserat** Moysēs ad contemplandam terram et quī reversī murmurāre fēcerant contrā eum omnem congregātiōnem dētrahentēs terrae quod **esset** **mala**,
37 mortuī sunt atque percussī in cōnspectū Dominī.
38 **Ios**ue autem fīlius Nun et Chaleb fīlius Iephonne vīxērunt ex omnibus, quī perrēxerant ad cōnsīderandam terram.
39 **Locūtus**que **est** Moysēs **ūniversa** verba haec ad omnēs fīliōs Isrāēl, et lūxit **populus** nimis.
40 Et ecce **māne** prīmō surgentēs ascendērunt verticem **montis** atque dīxērunt: “ Parātī sumus **ascendere** ad locum, dē quō Dominus **locūtus** **est**, quia peccāvimus ”.
41 Quibus Moysēs: “ Cūr, inquit, trānsgrediminī verbum Dominī, quod vōbīs nōn cēdet in prōsperum?
42 Nōlīte **ascendere**, nōn enim **est** Dominus vōbīscum, nē corruātis **cōram** inimīcīs vestrīs!
43 Amalecītēs et Chananaeus ante vōs sunt, quōrum gladiō corruētis, eō quod **nōluerītis** **acquiēscere** Dominō, nec erit Dominus vōbīscum ”.
44 At illī contenebrātī ascendērunt in verticem **montis**; **arca** autem **foederis** Dominī et Moysēs nōn recessērunt dē castrīs.
45 Dēscenditque Amalecītēs et Chananaeus, quī habitābat in monte, et percutiēns eōs atque **concidēns** persecūtus **est** eōs usque Horma.
15
1 **Locūtus** **est** Dominus ad Moysēn dīcēns:
2 “ **Loquēre** ad fīliōs Isrāēl et **dīcēs** ad eōs: Cum ingressī **fuerītis** terram habitātiōnis vestrae, quam ego dabō vōbīs,
3 et **fēcerītis** oblātiōnem Dominō in holocaustum aut victimam **vōta** solventēs vel sponte offerentēs **mūnera** aut in sollemnitātibus vestrīs adolentēs odōrem suāvitātis Dominō dē bōbus sīve dē ovibus,
4 offeret, quīcumque immolāverit victimam, sacrificium similae decimam partem ephī cōnspersae oleō, quod mēnsūram habēbit quārtam partem **hīn**,
5 et vīnum ad **lība** **fundenda** eiusdem mēnsūrae dabit in holocaustum sīve in victimam per **agnōs** singulōs.
6 Per arietēs erit sacrificium similae duārum decimārum, quae **cōnspersa** sit oleō tertiae **partīs** **hīn**;
7 et vīnum ad lībāmentum tertiae **partīs** eiusdem mēnsūrae offeret in odōrem suāvitātis Dominō.
8 Quandō vērō dē bōbus **fēcerīs** holocaustum aut hostiam, ut impleās vōtum vel pācificās victimās,
9 dabis per singulōs bovēs similae trēs decimās cōnspersae oleō, quod habeat **medium** mēnsūrae **hīn**,
10 et vīnum ad **lība** **fundenda** eiusdem mēnsūrae in oblātiōnem suāvissimī **odōris** Dominō.
11 Sīc faciēs per singulōs bovēs et arietēs et **agnōs** et caprās.
12 Secundum numerum victimārum quās offerētis, **ita** faciētis singulīs secundum numerum eārum.
13 **Omnis** **indigena** eōdem rītū offeret sacrificium **ignis** in odōrem suāvitātis Dominō.
14 Et **omnis** peregrīnus, quī habitat vōbīscum vel quī commorātur in **mediō** vestrī in omnibus generātiōnibus vestrīs, offeret sacrificium **ignis** in odōrem suāvitātis Dominō eōdem **modo** sīcut et vōs.
15 Ūnum praeceptum erit tam vōbīs quam advenīs prō omnibus generātiōnibus vestrīs **cōram** Dominō.
16 **Ūna** lēx erit atque ūnum iūdicium tam vōbīs quam advenīs, quī vōbīscum commorantur ”.
17 **Locūtus** **est** Dominus ad Moysēn dīcēns:
18 “ **Loquēre** fīliīs Isrāēl et **dīcēs** ad eōs: Cum **vēnerītis** in terram, quam dabō vōbīs,
19 et **comēderītis** dē pānibus regiōnis illīus, sēparābitis dōnāria Dominō
20 dē pulmentō placentam. Sīcut dē āreīs dōnāria **sēparātis**,
21 **ita** et dē pulmentīs dabitis **eā** Dominō.
22 Quod sī per ignōrantiam **praeterieritis** quidquam hōrum, quae **locūtus** **est** Dominus ad Moysēn
23 et mandāvit per eum ad vōs ā **diē**, **quā** coepit iubēre et **ultrā** ad generātiōnēs vestrās,
24 sī **longē** ab oculīs congregātiōnis, offeret congregātiō vitulum dē armentō, holocaustum in odōrem plācābilem Dominō et oblātiōnem ac **lība** eius, ut caeremōniae postulant, hircumque prō peccātō.
25 Et expiābit sacerdōs prō omnī congregātiōne fīliōrum Isrāēl, et dīmittētur eīs, quoniam nōn sponte peccāvērunt, nihilōminus offerentēs sacrificium **ignis** Dominō prō sē et prō peccātō atque errōre suō.
26 Et dīmittētur ūniversae plēbī fīliōrum Isrāēl et advenīs, quī peregrīnantur inter eōs, quoniam **culpa** **est** **omnis** **populī** per ignōrantiam.
27 Quod sī **anima** **ūna** nesciēns peccāverit, offeret capram anniculam prō peccātō suō.
28 Et expiābit prō **eā** sacerdōs, quod **īnscia** peccāverit **cōram** Dominō; expiābit prō **eā**, et dīmittētur illī.
29 Tam indigenīs quam advenīs **ūna** lēx erit omnium, quī peccāverint ignōrantēs.
30 **Anima** vērō, quae per superbiam aliquid commīserit, sīve **cīvis** sit ille sīve peregrīnus, quoniam adversus Dominum **rebellis** fuit, perībit dē **populō** suō.
31 Verbum enim Dominī contempsit et praeceptum illīus fēcit irritum; idcircō dēlēbitur et portābit inīquitātem suam ”.
32 Factum **est** autem, cum **essent** fīliī Isrāēl in sōlitūdine et invēnissent hominem colligentem ligna in **diē** sabbatī,
33 obtulērunt eum Moȳsī et Aarōn et ūniversae congregātiōnī,
34 quī reclūsērunt eum in carcerem nescientēs quid super eō facere dēbērent.
35 Dīxitque Dominus ad Moysēn: “ Morte moriātur homō iste; obruat eum lapidibus **omnīs** **turbā** extrā **castra** ”.
36 Cumque ēdūxissent eum forās, obruērunt lapidibus; et mortuus **est**, sīcut praecēperat Dominus.
37 Dīxit **quoque** Dominus ad Moysēn:
38 “ **Loquēre** fīliīs Isrāēl et **dīcēs** ad eōs, ut faciant sibi fimbriās per angulōs palliōrum pōnentēs in eīs vittās hyacinthinās.
39 Quās cum vidēbitis, recordābiminī omnium mandātōrum Dominī **ea**que faciētis nec sequāminī cōgitātiōnēs vestrās et oculōs per rēs variās fornicantēs,
40 sed **magis** memorēs omnium praeceptōrum meōrum faciātis **ea** **sītis**que sānctī Deō vestrō.
41 Ego Dominus Deus vester, quī ēdūxī vōs dē **terrā** Aegyptī, ut essem Deus vester. Ego Dominus Deus vester ”.
16
1 Ecce autem **Corē** fīlius Isaār fīliī Caath fīliī **Levī** et Dathān atque Abīram fīliī Eliab, **Hōn** **quoque** fīlius Pheleth dē fīliīs Ruben
2 surrēxērunt contrā Moysēn aliīque fīliōrum Isrāēl **ducentī** quīnquāgintā **virī** procerēs synagōgae vocātī ad concilium, **virī** fāmōsī.
3 Cumque stetissent adversum Moysēn et Aarōn, dīxērunt: “ Sufficiat vōbīs quia **omnis** congregātiō sānctōrum **est**, et in ipsīs **est** Dominus! Cūr ēlevāminī super congregātiōnem Dominī? ”.
4 Quod cum audīsset Moysēs, **cecidit** prōnus in faciem
5 **locūtus**que ad **Corē** et ad omne concilium: “ **Māne**, inquit, nōtum faciet Dominus quī ad sē pertineant et quī sint sānctī, et sānctōs applicābit sibi; et, quōs ēlēgerit, appropinquāre sibi faciet.
6 **Hoc** igitur facite: tollat ūnusquisque tūribulum suum, tū, **Cōre**, et omne concilium tuum;
7 et haustō crās igne, pōnite dēsuper thȳmiāma **cōram** Dominō; et, quemcumque ēlēgerit, ipse erit sānctus. Sufficiat vōbīs, fīliī **Levī**! ”.
8 Dīxitque rūrsum ad **Corē**: “ **Audīte**, fīliī **Levī**.
9 Num **parum** vōbīs **est** quod sēparāvit vōs Deus Isrāēl ab omnī congregātiōne et iūnxit sibi, ut servīrētis **eī** in cultū habitāculī Dominī et stārētis **cōram** **frequentiā** **populī** et ministrārētis prō **eā**?
10 Idcircō ad sē fēcit **accēdere** tē et omnēs frātrēs tuōs fīliōs **Levī**, ut vōbīs etiam sacerdōtium vindicētis,
11 et omne concilium tuum stet contrā Dominum? Quid **est** enim Aarōn, ut murmurētis contrā eum? ”.
12 Mīsit ergō Moysēs, ut vocāret Dathan et Abiram fīliōs Eliab, quī respondērunt: “ Nōn **vēnimus**!
13 Numquid **parum** **est** tibi quod ēdūxistī nōs dē **terrā**, quae **lacte** et melle mānābat, ut **occīderēs** in dēsertō, **nisi** et **dominātus** **fuerīs** nostrī?
14 Rēvērā nōn indūxistī nōs in terram, quae fluit rīvīs **lactis** et **mellis**, nec dedistī nōbīs possessiōnēs agrōrum et vīneārum! An et oculōs illōrum hominum vīs **ēruere**? Nōn **venīmus**! ”.
15 Īrātusque Moysēs valdē ait ad Dominum: “ Nē respiciās sacrificia eōrum; tū scīs quod nē asellum quidem umquam accēperim ab eīs nec afflīxerim quempiam eōrum ”.
16 Dīxitque ad **Corē**: “ Tū et omne concilium tuum **statē** seorsum **cōram** Dominō, et Aarōn **diē** crāstinō sēparātim.
17 Tollite singulī tūribula **vestra** et pōnite super **ea** incēnsum offerentēs Dominō **ducenta** quīnquāgintā tūribula; tū et Aarōn teneātis ūnusquisque tūribulum suum ”.
18 Quod cum fēcissent, stantibus Moyse et Aarōn,
19 et coacervāsset **Corē** adversum eōs omne concilium ad ōstium tabernāculī **conventūs**, appāruit cūnctīs **glōria** Dornīnī.
20 **Locūtus**que Dominus ad Moysēn et Aarōn ait:
21 “ Sēparāminī dē **mediō** congregātiōnis huius, ut eōs **repente** disperdam ”.
22 Quī **cecidērunt** prōnī in faciem atque dīxērunt: “ Deus, Deus spīrituum ūniversae **carnis**; num, ūnō peccante, contrā omnēs **īra** **tua** dēsaeviet? ”.
23 Et ait Dominus ad Moysēn:
24 “ Praecipe ūniversō **populō**, ut sēparētur ab habitāculīs **Corē** et Dathān et Abīram ”.
25 Surrēxitque Moysēs et abiit ad Dathān et Abīram et, sequentibus eum seniōribus Isrāēl,
26 dīxit ad turbam: “ Recēdite ab habitāculīs hominum impiōrum et nōlīte **tangere**, quae ad eōs pertinent, nē involvāminī in **peccātīs** eōrum ”.
27 Cumque recessissent ā tentōriīs eōrum per circuitum, Dathān et Abiram ēgressī stābant in introitū pāpiliōnum suōrum cum uxōribus et fīliīs et parvulīs.
28 Et ait Moysēs: “ In **hōc** sciētis quod Dominus mīserit mē, ut facerem **ūniversa**, quae cernitis, et nōn ex propriō **eā** **corde** prōtulerim:
29 sī **cōnsuēta** hominum morte interierint, et vīsitāverit eōs **plāga**, **quā** et cēterī vīsitārī **solent**, nōn mīsit mē Dominus.
30 Sīn autem novam rem fēcerit Dominus, ut aperiēns **terrā** **os** suum dēglūtiat eōs et omnia, quae ad illōs pertinent, dēscenderintque vīventēs in īnfernum, sciētis quod blasphēmāverint Dominum ”.
31 Cōnfestim igitur, ut cessāvit loquī, **dīrupta** **est** **terra** sub pedibus eōrum
32 et aperiēns **os** suum dēvorāvit illōs cum domibus **suīs** et omnibus hominibus **Corē** et **ūniversa** **substantia** eōrum;
33 dēscendēruntque vīvī in īnfernum opertī humō et periērunt dē **mediō** congregātiōnis.
34 At vērō **omnis** Isrāēl, quī stābat per gȳrum, **fūgit** ad clāmōrem pereuntium dīcēns: “ Nē forte et nōs **terra** dēglūtiat ”.
35 Sed et **ignis** **ēgressus** ā Dominō interfēcit ducentōs quīnquāgintā virōs, quī offerēbant incēnsum.
17
1 **Locūtus**que **est** Dominus ad Moysēn dīcēns:
2 “ Praecipe Eleazārō fīliō Aarōn sacerdōtī, ut tollat tūribula, quae iacent in incendiō, et ignem hūc illūcque dispergat, quoniam **sānctificāta** sunt
3 in mortibus peccātōrum; prōdūcatque **ea** in lāminās et affīgat altārī, eō quod attulērunt **eā** Dominō, et **sānctificāta** sunt, ut sint prō signō fīliīs Isrāēl ”.
4 Tulit ergō Eleazar sacerdōs tūribula **aēnea**, in quibus obtulerant hī, quōs incendium dēvorāvit, et prōdūxit **ea** in lāminās affīgēns altārī,
5 ut habērent posteā fīliī Isrāēl, quibus commonērentur, nē **quis** accēdat **aliēnigena** et, quī nōn **est** dē sēmine Aarōn, ad offerendum incēnsum Dominō, nē patiātur sīcut **passus** **est** **Corē** et **omnis** congregātiō eius, loquente Dominō ad Moysēn.
6 Murmurāvit autem **omnis** congregātiō fīliōrum Isrāēl sequentī **diē** contrā Moysēn et Aarōn dīcēns: “ Vōs interfēcistis **populum** Dominī ”.
7 Cumque orīrētur sēditiō contrā Moysēn et Aarōn, convertērunt sē ad tabernāculum **conventūs**; quod operuit nūbēs, et appāruit **glōria** Dominī.
8 Moysēs et Aarōn vēnērunt ante tabernāculum **conventūs**.
9 Dīxitque Dominus ad Moysēn:
10 “ Recēdite dē **mediō** congregātiōnis huius, nam extemplō dēlēbō eōs ”. Et **cecidērunt** in faciem suam.
11 Dīxit Moysēs ad Aarōn: “ Tolle tūribulum et, haustō igne dē altārī, mitte incēnsum dēsuper pergēns **cito** ad **populum**, ut expiēs prō eīs; iam enim **ēgressa** **est** **īra** ā Dominō, et **plāga** dēsaevit ”.
12 Quod cum fēcisset Aarōn et cucurrisset ad mediam congregātiōnem, quam iam vastābat **plāga**, obtulit thȳmiāma et expiāvit prō **populō**;
13 et stetit inter mortuōs ac vīventēs, et **plāga** cessāvit.
14 Fuērunt autem, quī percussī sunt, quattuordecim **mīlia** hominum et septingentī, absque hīs, quī perierant in sēditiōne **Corē**.
15 Reversusque **est** Aarōn ad Moysēn ad ōstium tabernāculī **conventus**, postquam quiēvit **interitus**.
16 Et **locūtus** **est** Dominus ad Moysēn dīcēns:
17 “ **Loquēre** ad fīliōs Isrāēl et accipe ab eīs virgās singulās per cognātiōnēs suās, ā cūnctīs prīncipibus tribuum virgās duodecim, et ūnīuscuiusque **nōmen** superscrībēs virgae suae.
18 **Nōmen** autem Aarōn scrībēs in **virgā** **Levī**, et **ūnā** **virgā** cūnctās seorsum familiās continēbit.
19 Pōnēsque eās in tabernāculō **conventūs** **cōram** testimōniō, ubi conveniam cum vōbīs.
20 Quem ex hīs ēlēgerō, germinābit **virga** eius; et cohibēbō ā mē querimōniās fīliōrum Isrāēl, quibus contrā vōs murmurant ”.
21 **Locūtus**que **est** Moysēs ad fīliōs Isrāēl, et dedērunt **eī** omnēs prīncipēs virgās per singulās **tribūs**; fuēruntque virgae duodecim, et **virgā** Aarōn in **mediō** eārum.
22 Quās cum posuisset Moysēs **cōram** Dominō in tabernāculō testimōniī,
23 sequentī **diē** **regressus** **invenit** germināsse virgam Aarōn in domō **Levī**; et turgentibus gemmīs ērūperant flōrēs, quī, foliīs **dīlātātīs**, in amygdalās dēfōrmātī sunt.
24 Prōtulit ergō Moysēs omnēs virgās dē cōnspectū Dominī ad cūnctōs fīliōs Isrāēl; vīdēruntque et recēpērunt singulī virgās suās.
25 Dīxitque Dominus ad Moysēn: “ Refer virgam Aarōn **cōram** testimōniō, ut servētur ibi in signum rebellium fīliōrum Isrāēl, et quiēscant querēlae eōrum ā mē, nē moriantur ”.
26 Fēcitque Moysēs, sīcut praecēperat Dominus.
27 Dīxērunt autem fīliī Isrāēl ad Moysēn: “ Ecce cōnsūmptī sumus, **perīmus**, omnēs **perīmus**!
28 Quīcumque accēdit ad habitāculum Dominī, moritur. Num usque ad interneciōnem cūnctī dēlendī sumus? ”.
18
1 Dīxitque Dominus ad Aarōn: “ Tū et fīliī tuī et **domus** patris tuī tēcum portābitis inīquitātem sānctuāriī; et tū et fīliī tuī simul sustinēbitis **peccāta** sacerdōtiī vestrī.
2 Sed et frātrēs tuōs dē tribū **Levī**, tribum patris tuī sūme tēcum, praestōque sint et ministrent tibi; tū autem et fīliī tuī ministrābitis in tabernāculō testimōniī.
3 Excubābuntque Lēvītae ad **praecepta** **tua** et ad **cūncta** **opera** tabernāculī, **ita** dumtaxat ut ad vāsa sānctuāriī et ad altāre nōn accēdant, nē et illī moriantur, et vōs pereātis simul.
4 Sint autem tēcum et excubent in cūstōdiīs tabernāculī **conventūs** et in omnī ministeriō eius; **aliēnigena** nōn miscēbitur vōbīs.
5 Excubāte in ministeriō sānctuāriī et in ministeriō **altāris**, nē oriātur amplius indignātiō super fīliōs Isrāēl.
6 Ego sūmpsī frātrēs vestrōs Lēvītās dē **mediō** fīliōrum Isrāēl et trādidī dōnum Dominō, ut serviant in ministeriīs tabernāculī **conventūs**.
7 Tū autem et fīliī tuī **cūstōdītē** sacerdōtium vestrum et omnia, quae ad cultum **altāris** pertinent et intrā vēlum sunt, administrābitis. Ministerium dō vōbīs sacerdōtium in dōnum; sī **quis** externus accesserit, **occīdētur** ”.
8 **Locūtus**que **est** Dominus ad Aarōn: “ Ecce **dedī** tibi cūstōdiam praelībātiōnum meārum. Omnia, quae sānctificantur ā fīliīs Isrāēl, trādidī tibi et fīliīs tuīs prō officiō sacerdōtālī, **lēgitima** **sempiterna**.
9 Haec ergō accipiēs dē sānctīs sānctōrum, exceptīs hīs, quae combūruntur: **omnis** oblātiō et sacrificium prō peccātō atque dēlictō, quod redditur mihi, sānctum sānctōrum tuum erit et fīliōrum tuōrum.
10 In sānctuāriō comedēs illud; marēs tantum **edent** ex eō, quia cōnsecrātum **est** tibi.
11 Praelībātiōnem dōnōrum, quae ēlevandō obtulerint fīliī Isrāēl, tibi **dedī** et fīliīs tuīs ac fīliābus tuīs iūre perpetuō: quī mundus **est** in domō **tuā**, vēscētur eīs.
12 Omnem medullam oleī et vīnī ac frūmentī quidquid offerunt prīmitiārum Dominō, tibi **dedī**.
13 **Ūniversa** frūgum **initia**, quās gignit humus et Dominō dēportantur, cēdent in **ūsūs** tuōs: quī mundus **est** in domō **tuā**, vēscētur eīs.
14 Omne, quod ex **vōtō** reddiderint fīliī Isrāēl, tuum erit.
15 Quidquid prīmum ērumpit ē **vulvā** cūnctae **carnis**, quod offerunt Dominō, sīve ex hominibus sīve dē pecoribus fuerit, tuī iūris erit; **ita** dumtaxat, ut hominis prīmōgenitum et omne animal, quod immundum **est**, redimī faciās.
16 Cuius redēmptiō erit post ūnum mēnsem siclīs argentī quīnque pondere sānctuāriī. Siclus vīgintī obolōs habet.
17 Prīmōgenitum autem **bovis** vel **ovis** vel caprae nōn faciēs redimī, quia **sānctificāta** sunt Dominō; sanguinem tantum eōrum fundēs super altāre et adipēs adolēbis in suāvissimum odōrem Dominō.
18 Carnēs vērō eōrum in ūsum tuum cēdent, sīcut pectusculum ēlevātum et armus dexter **tua** erunt.
19 Omnēs praelībātiōnēs sānctās, quās offerunt fīliī Isrāēl Dominō, tibi **dedī** et fīliīs ac fīliābus tuīs iūre perpetuō: **pactum** **salis** **est** sempiternum **cōram** Dominō tibi ac fīliīs tuīs ”.
20 Dīxitque Dominus ad Aarōn: “ In **terrā** eōrum nihil possidēbitis nec habēbitis partem inter eōs: Ego pars et hērēditās **tua** in **mediō** fīliōrum Isrāēl.
21 Fīliīs autem **Levī** **dedī** omnēs decimās Israēlis in possessiōnem prō ministeriō, quō serviunt mihi in tabernāculō **conventūs**,
22 ut nōn accēdant **ultrā** fīliī Isrāēl ad tabernāculum **conventūs** nec committant peccātum mortiferum.
23 **Solīs** fīliīs **Levī** mihi in tabernāculō **conventūs** servientibus et portantibus **peccāta** **populī**; lēgitimum sempiternum erit in generātiōnibus vestrīs, et in **mediō** fīliōrum Isrāēl nihil aliud possidēbunt.
24 Decimās, quās fīliī Isrāēl in praelībātiōnem ēlevant Dominō, **dēdī** **Lēvītis** in possessiōnem. Proptereā dīxī eīs: In **mediō** fīliōrum Isrāēl nōn habēbitis possessiōnem ”.
25 **Locūtus**que **est** Dominus ad Moysēn dīcēns:
26 “ Praecipe **Lēvītis** atque dēnūntiā: Cum **accēperītis** ā fīliīs Isrāēl decimās, quās **dedī** vōbīs, praelībātiōnem eārum ēlevābitis Dominō, id **est** decimam partem decimae,
27 ut reputētur vōbīs in praelībātiōnem tam dē āreīs quam dē torculāribus.
28 Sīc dē ūniversīs, quōrum accipitis prīmitiās ā fīliīs Isrāēl, **ēlevāte** Dominō: **date** Aarōn sacerdōtī.
29 Omnia, quae offerētis ex decimīs, in dōnāria Dominī sēparābitis: **optima** et **ēlēcta** erunt.
30 **Dīcēs**que ad eōs: Sī **praeclāra** et **meliōra** quaeque **obtuleritis** ex decimīs, reputābitur vōbīs quasi dē **āreā** et torculārī **dederītis** **frūctūs**;
31 et comedētis eās in omnibus locīs vestrīs, tam vōs quam familiae vestrae, quia pretium **est** prō ministeriō, quō **servītis** in tabernāculō **conventūs**.
32 Et nōn peccābitis super **hōc** **ēgregia** vōbīs et pinguia reservantēs, nē polluātis oblātiōnēs fīliōrum Isrāēl et moriāminī ”.
19
1 **Locūtus**que **est** Dominus ad Moysēn et Aarōn dīcēns:
2 “ **Ista** **est** religiō **lēgis**, quam cōnstituit Dominus. Praecipe fīliīs Isrāēl, ut addūcant ad tē vaccam rūfam aetātis integrae, in **quā** **nūlla** sit **macula**, nec portāverit iugum.
3 Trādētisque eam Eleazārō sacerdōtī, quae **ēducta** extrā **castra** mactābitur in cōnspectū eius;
4 et tinguēns digitum in sanguine eius asperget contrā forēs tabernāculī **conventūs** septem vicibus,
5 combūrēturque in cōnspectū eius, tam pelle et carnibus eius quam sanguine et fimō flammae **trāditis**.
6 Lignum **quoque** cedrinum et hyssōpum coccumque sacerdōs mittet in flammam, quae vaccam vorat.
7 Et tunc dēmum, lōtīs vestibus et corpore suō, ingrediētur in **castra** commaculātusque erit usque ad vesperum.
8 Sed et ille, quī combusserit eam, lavābit vestīmenta **sua** et corpus, et immundus erit usque ad vesperum.
9 Colliget autem vir mundus cinerēs vaccae et effundet eōs extrā **castra** in locō pūrissimō, ut sint congregātiōnī fīliōrum Isrāēl in cūstōdiam prō **aquā** aspersiōnis.
10 Cumque lāverit, quī vaccae portāverat cinerēs, vestīmenta **sua**, immundus erit usque ad vesperum. Habēbunt **hoc** fīliī Isrāēl et advenae, quī habitant inter eōs, sānctum iūre perpetuō.
11 Quī tetigerit cadāver hominis et propter **hōc** septem diēbus fuerit immundus,
12 aspergētur ex hāc **aquā** **diē** tertiō et septimō et sīc mundābitur. Sī **diē** tertiō **aspersus** nōn fuerit, septimō nōn erit mundus.
13 **Omnis**, quī tetigerit hūmānae animae morticīnum et **aspersus** hāc commixtiōne nōn fuerit, polluet habitāculum Dominī et perībit ex Isrāēl, quia **aqua** expiātiōnis nōn **est** **aspersus**: immundus erit, et manēbit **spurcitia** eius super eum.
14 **Ista** **est** lēx hominis, quī moritur in tabernāculō: omnēs, quī ingrediuntur tentōrium illīus, et **ūniversa** vāsa, quae ibi sunt, **pollūta** erunt septem diēbus.
15 **Vas**, quod nōn habuerit operculum nec ligātūram dēsuper, immundum erit.
16 Sī **quis** in agrō tetigerit cadāver hominis gladiō occīsī aut per sē mortuī sīve **os** illīus vel sepulcrum, immundus erit septem diēbus.
17 Tollentque dē cineribus combustiōnis peccātī et mittent aquās vīvās super eōs in **vās**;
18 in quibus cum homō mundus tīnxerit hyssōpum, asperget ex eō omne tentōrium et cūnctam supellectilem et hominēs, quī ibi fuerint, et super eum, quī tetigerit ossa vel occīsum hominem aut per sē mortuum aut sepultum.
19 Atque **hoc** **modo** mundus lūstrābit immundum tertiō et septimō **diē**; **expiātus**que **diē** septimō lavābit et sē et vestīmenta **sua** et mundus erit ad vesperum.
20 Sī **quis** **hōc** rītū nōn fuerit **expiātus**, perībit **anima** illīus dē **mediō** ecclēsiae, quia sānctuārium Dominī polluit et nōn **est** **aqua** lūstrātiōnis **aspersūs**; immundus **est**.
21 Erit vōbīs praeceptum lēgitimum sempiternum. Ipse **quoque**, quī aspergit **aquā** lūstrālī, lavābit vestīmenta **sua**; **omnis**, quī tetigerit aquās expiātiōnis, immundus erit usque ad vesperum.
22 Quidquid tetigerit immundus, immundum erit, et **anima**, quae hōrum quippiam tetigerit, **immunda** erit usque ad vesperum ”.
20
1 Vēnēruntque fīliī Isrāēl et **omnis** congregātiō in dēsertum Sīn **mēnsē** prīmō, et mānsit **populus** in Cadēs. **Mortua**que **est** ibi **Maria** et **sepulta** in eōdem locō.
2 Cumque indigēret **aquā** **populus**, convēnērunt adversum Moysēn et Aarōn
3 et versī in sēditiōnem dīxērunt: “ Utinam perīssēmus inter frātrēs nostrōs **cōram** Dominō!
4 Cūr ēdūxistis ecclēsiam Dominī in sōlitūdinem, ut et nōs et **nostra** iūmenta moriāmur?
5 Quārē nōs fēcistis **ascendere** dē Aegyptō et addūxistis in locum istum pessimum, quī **sērī** nōn potest, quī nec fīcum gignit nec vīneās nec **mālogrānāta**, īnsuper et aquam nōn habet ad bibendum? ”.
6 **Venit**que Moysēs et Aarōn, **relicta** congregātiōne, ad introitum tabernāculī **conventūs** corruēruntque prōnī in terram, et appāruit **glōria** Dominī super eōs.
7 **Locūtus**que **est** Dominus ad Moysēn dīcēns:
8 “ Tolle virgam et **congregā** **populum**, tū et Aarōn frāter tuus; et loquiminī ad petram **cōram** eīs, et **illa** dabit aquās. Cumque **ēdūxerīs** aquam dē **petrā**, pōtābis congregātiōnem et iūmenta eius ”.
9 Tulit igitur Moysēs virgam, quae erat in cōnspectū Dominī, sīcut praecēperat **eī**.
10 Et congregāvērunt Moysēs et Aarōn **populum** ante petram, dīxitque eīs: “ **Audīte**, rebellēs; num dē **petrā** hāc vōbīs aquam poterimus ēicere? ”.
11 Cumque ēlevāsset Moysēs **manum** percutiēns **virgā** bis silicem, ēgressae sunt aquae largissimae, **ita** ut **populus** biberet et iūmenta.
12 Dīxitque Dominus ad Moysēn et Aarōn: “ Quia nōn crēdidistis mihi, ut sānctificārētis mē **cōram** fīliīs Isrāēl, nōn intrōdūcētis hōs **populōs** in terram, quam dabō eīs ”.
13 Hae sunt aquae Meriba, ubi iūrgātī sunt fīliī Isrāēl contrā Dominum, et sānctificātus **est** in eīs.
14 Mīsit nūntiōs Moysēs dē Cadēs ad rēgem Edom, quī dīcerent: “ Haec mandat frāter tuus Isrāēl: **Nōstī** omnem labōrem, quī apprehendit nōs,
15 quōmodo dēscenderint patrēs nostrī in Aegyptum, et **habitāverimus** ibi multō tempore, afflīxerintque nōs Aegyptiī et patrēs nostrōs,
16 et quōmodo **clāmāverimus** ad Dominum, et exaudierit nōs mīseritque angelum, quī ēdūxerit nōs dē Aegyptō. Ecce nōs in urbe Cadēs, quae **est** in extrēmīs fīnibus tuīs, positī
17 obsecrāmus, ut nōbīs trānsīre liceat per terram tuam: nōn ībimus per agrōs nec per vīneās, nōn bibēmus aquās dē puteīs tuīs; sed gradiēmur **via** **rēgia**, nec ad dexteram nec ad sinistram dēclīnantēs, dōnec trānseāmus terminōs tuōs ”.
18 Cui respondit Edom: “ Nōn trānsībis per mē, aliōquīn **armātus** occurram tibi ”.
19 Dīxēruntque fīliī Isrāēl: “ Per **tritam** gradiēmur viam et, sī **biberīmus** aquās tuās ego et pecora **mea**, dabō, quod iūstum **est**: **nūlla** erit in pretiō difficultās; tantum vēlōciter trānseāmus ”.
20 At ille respondit: “ Nōn trānsībis! ”. Statimque **ēgressus** **est** obvius cum **īnfīnītā** multitūdine et manū fortī
21 nec voluit **acquiēscere** Israēlī, ut concēderet trānsitum per fīnēs suōs; quam ob rem dīvertit ab eō Isrāēl.
22 Cumque **castra** mōvissent dē Cadēs, vēnērunt in montem Hor,
23 ubi **locūtus** **est** Dominus ad Moysēn et Aarōn in monte Hor, quī **est** in fīnibus terrae Edom:
24 “ Congregābitur, inquit, Aarōn ad **populum** suum. Nōn enim intrābit terram, quam **dedī** fīliīs Isrāēl, eō quod rebellēs fuistis **orī** meō ad aquās Meribā.
25 Tolle Aarōn et Eleazārum fīlium eius cum eō et **ducēs** eōs in montem Hor.
26 Cumque **nūdāverīs** patrem veste **suā**, induēs **ea** Eleazārum fīlium eius: Aarōn colligētur et moriētur ibi ”.
27 Fēcit Moysēs, ut praecēperat Dominus, et ascendērunt in montem Hor **cōram** omnī congregātiōne.
28 Cumque Aarōn spoliāsset vestibus **suīs**, induit eīs Eleazārum fīlium eius. Illō mortuō in **montis** superciliō, dēscendit cum Eleazarō.
29 **Omnis** autem congregātiō vidēns occubuisse Aarōn flēvit super eō trīgintā diēbus **tōta** **domus** Isrāēl.
21
1 Quod cum audīsset Chananaeus rēx Arad, quī habitābat in Nageb, vēnisse scīlicet Isrāēl per viam Atarim, pugnāvit contrā illum et dūxit ex eō captīvōs.
2 At Isrāēl **votō** sē Dominō obligāns ait: “ Sī **trādiderīs** **populum** istum in manū **meā**, dēlēbō urbēs eius ”.
3 Exaudīvitque Dominus precēs Isrāēl et trādidit Chananaeum, quem ille interfēcit, subversīs urbibus eius, et vocāvit **nōmen** locī illīus Horma.
4 **Profectī** sunt autem et dē monte Hor per viam, quae dūcit ad mare Rubrum, ut circumīrent terram Edom. Et taedēre coepit **populum** itineris.
5 **Locūtus**que contrā Deum et Moysēn ait: “ Cūr ēdūxistī nōs dē Aegyptō, ut morerēmur in sōlitūdine? Deest **pānis**, nōn sunt aquae; **anima** **nostra** iam nauseat super cibō istō **levissimō** ”.
6 Quam ob rem mīsit Dominus in **populum** ignītōs serpentēs, quī mordēbant **populum**, et mortuus **est** **populus** multus ex Isrāēl.
7 Et vēnērunt ad Moysēn atque dīxērunt: “ Peccāvimus, quia locūtī sumus contrā Dominum et tē; **ōra**, ut tollat ā nōbīs serpentēs ”. Ōrāvitque Moysēs prō **populō**.
8 Et **locūtus** **est** Dominus ad eum: “ Fac serpentem ignītum et pōne eum prō signō: quī **percussus** aspexerit eum, vīvet ”.
9 Fēcit ergō Moysēs serpentem aēneum et posuit eum prō signō; quem cum percussī aspicerent, sānābantur.
10 **Profectī**que fīliī Isrāēl castramētātī sunt in Oboth,
11 unde ēgressī fīxēre **tentōria** in Ieabarim, in sōlitūdine, quae respicit Moab contrā orientālem **plāgam**.
12 Et inde moventēs vēnērunt ad torrentem Zared;
13 quem relinquentēs castramētātī sunt **ultrā** **Arnōn**, quī **est** in dēsertō, quod prōminet dē fīnibus Amorraēī. Siquidem **Arnōn** terminus **est** Moab dīvidēns Mōabītās et Amorraēōs.
14 Unde dīcitur in **librō** bellōrum Dominī:
“ Vaheb in Supha
et torrentēs **Arnōn**.
15 Scopulī torrentium inclīnātī sunt
in habitātiōnem Ar
et recumbunt in fīnibus Mōabītārum ”.
16 Ex eō locō in Beer. **Hic** **est** puteus, super quō **locūtus** **est** Dominus ad Moysēn: “ **Congregā** **populum**, et dabō **eī** aquam ”.
17 Tunc cecinit Isrāēl carmen istud:
“ Ascendat puteus. Concinite **eī**.
18 Puteus, quem fōdērunt prīncipēs
et parāvērunt **ducēs** **populī**
in scēptrīs et in **baculīs** **suīs** ”.
Dē sōlitūdine in Matthānā;
19 dē Matthānā in Nahaliel; dē Nahaliel in Bamoth;
20 dē Bamoth in **vallem**, quae **est** in regiōne Moab in vertice Phasga, quī respicit contrā dēsertum.
21 Mīsit autem Isrāēl nūntiōs ad Sehon rēgem Amorraēōrum dīcēns:
22 “ Obsecrō, ut trānsīre mihi liceat per terram tuam: nōn dēclīnābimus in agrōs et vīneās, nōn bibēmus aquās ex puteīs. **Via** **rēgia** gradiēmur, dōnec trānseāmus terminōs tuōs ”.
23 Quī **concēdere** nōluit, ut trānsīret Isrāēl per fīnēs suōs; quīn potius, **populō** congregātō, **ēgressus** **est** obviam in dēsertum et **venit** in Iasā pugnāvitque contrā Isrāēl.
24 Ā quō **percussus** **est** in ōre gladiī, et **possessa** **est** **terra** eius ab **Arnōn** usque Iaboc et fīliōs Ammōn; quia fortī praesidiō tenēbantur terminī Ammonītārum.
25 Tulit ergō Isrāēl omnēs cīvitātēs eius et habitāvit in urbibus Amorraēī, in Hesebon scīlicet et vīculīs eius.
26 Hesebōn enim erat urbs Sehon **rēgis** Amorraēī, quī pugnāvit contrā prīmum rēgem Moab et tulit omnem terram, quae diciōnis illīus fuerat usque **Arnōn**.
27 Idcircō dīcitur in prōverbiō:
“ Venīte in Hesebon!
Aedificētur et cōnstruātur cīvitās Sehon!
28 **Ignis** **ēgressus** **est** dē Hesebon,
**flamma** dē oppidō Sehon
et dēvorāvit Ar Mōabītārum
et dēglūtīvit **excelsa** **Arnōn**.
29 Vae tibi, Moab;
peristī, **popule** Chamos!
**Dēdit** fīliōs eius in fugam
et fīliās in captīvitātem
**rēgī** Amorraēōrum Sehon.
30 Iēcimus sagittās in eōs,
disperiit Hesebōn usque Dibōn.
Vastāvimus usque Nophē
et usque Medaba ”.
31 Habitāvit itaque Isrāēl in **terrā** Amorraēī.
32 Mīsitque Moysēs, quī explōrārent Iazer, cuius cēpērunt vīculōs et expulērunt Amorraēōs, quī erant ibi.
33 Vertēruntque sē et ascendērunt per viam Basān, et occurrit eīs Og rēx Basan cum omnī **populō** suō pugnātūrus in Edrāī.
34 Dīxitque Dominus ad Moysēn: “ Nē timeās eum, quia in manū **tuā** trādidī illum et omnem **populum** ac terram eius, faciēsque illī, sīcut fēcistī Sehon **rēgī** Amorraēōrum habitātōrī Hesebōn ”.
35 Percussērunt igitur et hunc cum fīliīs **suīs** ūniversumque **populum** eius usque ad interneciōnem; et possēdērunt terram illīus.
22
1 **Profectī**que castramētātī sunt fīliī Isrāēl in campestribus Moab, ubi trāns Iordānem Ierichō **sita** **est**.
2 Vidēns autem Balac fīlius Sephor omnia, quae fēcerat Isrāēl Amorraeō,
3 valdē metuit Moab **populum**, quia multus erat. Et cum pertimēret Moab fīliōs Isrāēl,
4 dīxit ad maiōrēs nātū Madian: “ Nunc carpet haec congregātiō omnem regiōnem per circuitum, quōmodo **solet** bōs herbās campī **carpere** ”.
Balac fīlius Sephor erat eō tempore rēx in Moab.
5 Mīsit ergō nūntiōs ad Balaam fīlium Beor in Phethor, quae **est** super flūmen in **terrā** fīliōrum Ammau, ut vocārent eum et dīcerent: “ Ecce **ēgressus** **est** **populus** ex Aegyptō, quī operuit superficiem terrae sedēns contrā mē.
6 **Vēnī** igitur et maledic **populō** huic, quia fortior mē **est**; sī quō **modo** possim percutere et ēicere eum dē **terrā** **meā**. **Nōvī** enim quod benedictus sit, cui **benedīxerīs**, et maledictus, in quem **maledicta** **congesserīs** ”.
7 Perrēxēruntque seniōrēs Moab et maiōrēs nātū Madiān habentēs dīvīnātiōnis pretium in manibus. Cumque vēnissent ad Balaam et nārrāssent **eī** omnia verba Balac,
8 ille respondit: “ Manēte **hic** nocte, et respondēbō quidquid mihi dīxerit Dominus ”. Manentibus illīs apud Balaam,
9 **venit** Deus et ait ad eum: “ Quid sibi volunt hominēs istī apud tē? ”.
10 Respondit: “ Balac fīlius Sephor rēx Mōabītārum mīsit ad mē
11 dīcēns: "Ecce **populus**, quī **ēgressus** **est** dē Aegyptō, operuit superficiem terrae; **venī** et maledic **eī** prō mē, sī quō **modo** possim pugnāns **abigere** eum".
12 Dīxitque Deus ad Balaam: “Nōlī īre cum eīs neque **maledīcās** **populō**, quia benedictus **est** ”.
13 Quī **māne** cōnsurgēns dīxit ad prīncipēs: “ **Ite** in terram vestram, quia prohibuit mē Dominus venīre vōbīscum ”.
14 Reversī prīncipēs dīxērunt ad Balac: “ Nōluit Balaam venīre nōbīscum ”.
15 Rūrsum ille multō plūrēs et nōbiliōrēs, quam ante **mīserat**, mīsit.
16 Quī cum vēnissent ad Balaam, dīxērunt: “ Sīc dīcit Balac fīlius Sephor: "Nē cūnctēris venīre ad mē;
17 **parātus** sum honōrāre tē et, quidquid **voluerīs**, dabō tibi. **Venī** et maledic prō mē **populō** istī" ”.
18 Respondit Balaam: “ Sī dederit mihi Balac plēnam domum suam argentī et aurī, nōn poterō trānsgredī verbum Dominī Deī meī, ut vel plūs vel minus loquar.
19 Obsecrō, ut **hīc** maneātis etiam hāc nocte, et scīre queam quid mihi rūrsum respondeat Dominus ”.
20 **Venit** ergō Deus ad Balaam nocte et ait **eī**: “ Sī vocāre tē vēnērunt hominēs istī, surge et **vāde** cum eīs, **ita** dumtaxat, ut, quod tibi praecēperō, faciās ”.
21 Surrēxit Balaam **māne** et, **strātā** **asinā** **suā**, **profectus** **est** cum eīs.
22 Et īrātus **est** Deus, cum **profectus** **esset**; stetitque angelus Dominī in **viā** contrā Balaam, ut adversārētur **eī**, quī **īnsidēbat** asinae et duōs puerōs habēbat sēcum.
23 Cernēns **asina** angelum Dominī stantem in **viā**, ēvāgīnātō gladiō in manū **suā**, āvertit sē dē itinere et ībat per agrum. Quam cum verberāret Balaam et vellet ad sēmitam **redūcere**,
24 stetit angelus Dominī in angustiīs duārum māceriārum, quibus vīneae cingēbantur.
25 Quem vidēns **asinā** iūnxit sē parietī et attrīvit **sedentis** pedem. At ille iterum verberābat eam;
26 et angelus Dominī iterum trānsiēns ad locum angustum, ubi nec ad dexteram nec ad sinistram poterat dēviāre, obvius stetit.
27 Cumque vīdisset **asina** stantem angelum Dominī, **concīdit** sub pedibus **sedentis**; quī īrātus vehementius caedēbat fuste latera eius.
28 Aperuitque Dominus **os** asinae, et **locūta** **est**: “ Quid fēcī tibi? Cūr percutis mē ecce iam tertiō? ”.
29 Respondit Balaam: “ Quia illūsistī mihi. Utinam habērem gladium, ut tē interficerem! ”.
30 Dīxit **asina**: “ **Nōnne** animal tuum sum, cui semper **sedēre** cōnsuēvistī usque in praesentem diem? Dīc quid simile umquam fēcerim tibi ”. At ille ait: “ Numquam ”.
31 Prōtinus aperuit Dominus oculōs Balaam, et vīdit angelum Dominī stantem in **viā**, ēvāgīnātō gladiō in manū eius; adōrāvitque eum prōnus in terram.
32 Cui angelus Dominī: “ Cūr, inquit, tertiō verberās asinam tuam? Ego **venī**, ut adversārer tibi, quia **perversa** **est** **via** **tua** mihique **contrāria**.
33 Et vidēns mē **asina** dēclīnāvit ter ā mē; **nisi** dēclīnāsset, tē **occīdissem** et illam vīvam relīquissem ”.
34 Dīxit Balaam: “ Peccāvī nesciēns quod tū stārēs contrā mē in **viā**; et nunc, sī displicet tibi, revertar ”.
35 Ait angelus Dominī: “ **Vāde** cum istīs et **cave**, nē aliud, quam praecēperō tibi, loquāris ”. Īvit igitur cum prīncipibus Balac.
36 Quod cum audīsset Balac, vēnisse scīlicet Balaam, **ēgressus** **est** in occursum eius in Irmoab, quod situm **est** in extrēmīs fīnibus **Arnōn**;
37 dīxitque ad Balaam: “ **Nōnne** mīsī nūntiōs, ut vocārem tē? Cūr nōn statim vēnistī ad mē? An quia honōrāre tē nequeō? ”.
38 Cui ille respondit: “ Ecce adsum; numquid loquī poterō aliud, **nisi** quod Deus posuerit in ōre meō? ”.
39 Perrēxērunt ergō simul et vēnērunt in Cariathusoth.
40 Cumque **occīdisset** Balac bovēs et ovēs, mīsit ad Balaam et prīncipēs, quī cum eō erant.
41 **Māne** autem factō, dūxit eum ad **excelsa** Baal et **intuitus** **est** extrēmam partem **populī**.
23
1 Dīxitque Balaam ad Balac: “ Aedificā mihi **hic** septem **ārās** et **para** totidem vitulōs eiusdemque numerī arietēs ”.
2 Cumque fēcisset iuxtā sermōnem Balaam, imposuērunt vitulum et arietem super āram.
3 Dīxitque Balaam ad Balac: “ Stā paulisper iuxtā holocaustum tuum, dōnec vādam, sī forte occurrat mihi Dominus; et, quodcumque imperāverit, loquar tibi ”. Cumque abiisset in collem nūdum,
4 occurrit illī Deus. **Locūtus**que ad eum Balaam: “ Septem, inquit, **ārās** ērēxī et imposuī vitulum et arietem dēsuper ”.
5 Dominus autem posuit verbum in ōre eius et ait: “ **Revertēre** ad Balac et haec **loqueris** ”.
6 Reversus **invenit** stantem Balac iuxtā holocaustum suum et omnēs prīncipēs Mōabītārum;
7 **assūmptā**que **parabolā** **suā**, dīxit:
“ Dē Āram addūxit mē Balac,
rēx Mōabītārum dē montibus **orientis**:
"**Venī**, inquit, et maledic prō mē Iācōb;
**properā** et dētestāre Isrāēl!".
8 Quōmodo **maledīcam**, cui nōn maledīxit Deus?
**Quā** ratiōne dētester, quem Dominus nōn dētestātur?
9 Dē summīs silicibus videō eum
et dē collibus cōnsīderō illum:
**populus** **sōlus** habitābit
et inter gentēs nōn reputābitur.
10 Et **quis** dīnumerāre possit pulverem Iācōb
et **quis** numerāvit arēnam Isrāēl?
Moriātur **anima** **mea** morte iūstōrum,
et fīant **novissima** **mea** hōrum similia ”.
11 Dīxitque Balac ad Balaam: “ Quid **est** **hoc**, quod agis? Ut maledīcerēs inimīcīs meīs, vocāvī tē, et tū ē contrāriō **benedicīs** eīs! ”.
12 Cui ille respondit: “ Num aliud possum loquī, **nisi** quod iusserit Dominus? ”.
13 Dīxit ergō Balac: “ **Vēnī** mēcum in alterum locum, unde partem Isrāēl videās et **tōtum** **vidēre** nōn possīs; inde maledīcitō **eī** ”.
14 Cumque dūxisset eum in campum speculātōrum super verticem **montis** Phasga, aedificāvit septem **ārās** imposuitque suprā vitulum atque arietem.
15 Et dīxit Balaam ad Balac: “ Stā **hīc** iuxtā holocaustum tuum, dōnec ego obvius pergam ”.
16 Cui cum Dominus occurrisset posuissetque verbum in ōre eius, ait: “ **Revertēre** ad Balac et haec **loqueris** **eī** ”.
17 Reversus **invenit** eum stantem iuxtā holocaustum suum et prīncipēs Mōabītārum cum eō. Ad quem Balac: “ Quid, inquit, **locūtus** **est** Dominus? ”.
18 At ille, **assūmptā** **parabolā** **suā**, ait:
“ Surge, Balac, et auscultā;
audī, fīlī Sephor.
19 Nōn **est** Deus quasi homō, ut mentiātur,
nec ut fīlius hominis, ut mūtētur.
Numquid dīxit et nōn faciet?
**Locūtus** **est** et nōn implēbit?
20 Ad benedīcendum adductus sum,
benedictiōnem prohibēre nōn valeō.
21 Nōn cōnspicitur **malum** in Iācōb,
nec vidētur **calamitās** in Isrāēl.
Dominus Deus eius cum eō **est**,
et clangor **rēgis** in illō.
22 Deus ēdūxit illum dē Aegyptō,
sīcut cornua būbalī **est** **eī**.
23 Nōn **est** augurium in Iācōb,
nec dīvīnātiō in Isrāēl.
Temporibus **suīs** **dīcētur** Iācōb et Israēlī
quid operātus sit Deus.
24 Ecce **populus** ut **leaena** cōnsurget,
et quasi **leō** ērigētur;
nōn accubābit, dōnec dēvoret praedam
et occīsōrum sanguinem bibat ”.
25 Dīxitque Balac ad Balaam: “ Nec **maledīcās** **eī**, nec **benedīcās**! ”.
26 Et ille ait: “ **Nonne** dīxī tibi quod, quidquid mihi Dominus imperāret, **hoc** facerem? ”.
27 Et ait Balac ad eum: “ **Vēnī**, et dūcam tē ad alîum locum, sī forte placeat Deō, ut inde **maledīcās** **eī** ”.
28 Cumque dūxisset eum super verticem **montis** Phegor, quī respicit sōlitūdinem,
29 dīxit **eī** Balaam: “ Aedificā mihi **hic** septem **ārās** et **para** totidem vitulōs eiusdemque numerī arietēs ”.
30 Fēcit Balac, ut Balaam dīxerat, imposuitque vitulōs et arietēs per singulās **ārās**.
24
1 Cumque vīdisset Balaam quod placēret Dominō, ut benedīceret Israeli, nēquāquam abiit, ut ante perrēxerat, ut augurium quaereret; sed dīrigēns contrā dēsertum vultum suum
2 et ēlevāns oculōs vīdit Isrāēl commorantem per **tribūs** suās et, irruente in sē spīritū Deī,
3 **assūmptā** **parabolā** **suā**, ait:
“ Dīxit Balaam fīlius Beor,
dīxit homō, cuius apertus **est** oculus,
4 dīxit audītor sermōnum Deī,
quī vīsiōnem **Omnipotentis** **intuitus** **est**,
quī cadit, et sīc aperiuntur oculī eius.
5 Quam **pulchra** tabernācula **tua**, Iācōb,
et **tentōria** **tua**, Isrāēl!
6 Ut **vallēs** dīlātantur,
ut hortī iuxtā fluviōs irriguī,
ut aloē, quam plantāvit Dominus,
quasi cedrī prope aquās.
7 Fluet **aqua** dē situlīs eius,
et sēmen illīus erit in aquīs multīs. Extollētur super Agag rēx eius,
et ēlevābitur rēgnum illīus.
8 Deus ēdūxit illum dē Aegyptō,
sīcut cornua būbalī **est** **eī**.
Dēvorābit gentēs, hostēs suōs,
ossaque eōrum cōnfringet
et perforābit sagittīs.
9 Accubāns dormit ut **leō**,
et quasi **leaena**, **quis** suscitāre illum audēbit?
Quī benedīxerit tibi, erit et ipse benedictus;
quī maledīxerit tibi, maledictus erit! ”.
10 Īrātusque Balac contrā Balaam, complōsīs manibus, ait: “ Ad maledīcendum inimīcīs meīs vocāvī tē, quibus iam tertiō benedīxistī!
11 **Revertēre** nunc ad locum tuum! Dēcrēveram quidem **magnificē** honōrāre tē, sed Dominus prīvāvit tē **honōre** dispositō ”.
12 Respondit Balaam ad Balac: “ **Nōnne** iam nūntiīs tuīs, quōs mīsistī ad mē, dīxī:
13 Sī dederit mihi Balac plēnam domum suam argentī et aurī, nōn poterō praeterīre sermōnem Dominī, ut vel bonī quid vel **malī** prōferam ex **corde** meō, sed, quidquid Dominus dīxerit, **hoc** loquar?
14 Et nunc, pergēns ad **populum** meum dabō cōnsilium, quid **populus** **hic** **populō** tuō faciat extrēmō tempore ”.
15 **Sūmptā** igitur **parabolā** **suā**, rūrsum ait:
“ Dīxit Balaam fīlius Beor,
dīxit homō, cuius apertus **est** oculus,
16 dīxit audītor sermōnum Deī,
quī nōvit doctrīnam Altissimī
et vīsiōnēs **Omnipotentis** videt,
quī cadēns apertōs habet oculōs.
17 Videō eum, sed nōn **modo**;
intueor illum, sed nōn prope.
Oritur **stēlla** ex Iācōb,
et cōnsurgit **virga** dē Isrāēl;
et percutit tempora Moab
et verticem omnium fīliōrum Seth.
18 Et erit **Idūmaea** possessiō eius,
et hērēditās eius Seir, inimīcus eius; Isrāēl vērō fortiter aget.
19 Dē Iācōb erit, quī dominētur
et perdat reliquiās cīvitātis ”.
20 Cumque vīdisset Amalec, assūmēns parabolam suam ait:
“ Prīncipium gentium Amalec,
cuius **extrēma** perdentur ”.
21 Vīdit **quoque** Cinaeum et, **assūmptā** **parabolā** **suā**, ait:
“ Rōbustum quidem **est** habitāculum tuum,
et in **petrā** **positus** nīdus tuus.
22 Erit in combustiōnem Cāīn,
dōnec Assur capiat tē ”.
23 **Assūmptā**que **parabolā** **suā**, iterum **locūtus** **est**:
“ Heu! **Quis** vīvet,
quandō **ista** faciet Deus?
24 Venient nāvēs dē Cetthim,
superābunt Assyriōs vastābuntque Heber;
et ad extrēmum etiam ipsī perībunt ”.
Surrēxitque Balaam et reversus **est** in locum suum; Balac **quoque** **via**, **quā** vēnerat, rediit.
25
1 **Morābātur** autem Isrāēl in Settim, et incēpit **populus** fornicārī cum fīliābus Moab,
2 quae vocāvērunt **populum** ad sacrificia deōrum suōrum. Et illī comēdērunt et adōrāvērunt deōs eārum;
3 et adhaesit Isrāēl Baalphegor. Et īrātus Dominus
4 ait ad Moysēn: “ Tolle cūnctōs prīncipēs **populī** et suspende eōs **cōram** Dominō contrā sōlem in patibulīs, ut āvertātur **furor** meus ab Isrāēl ”.
5 Dīxitque Moysēs ad iūdicēs Isrāēl: “ **Occīdat** ūnusquisque proximōs suōs, quī adhaesērunt Baalphegor ”.
6 Et ecce ūnus dē fīliīs Isrāēl intrāvit **cōram** frātribus **suīs** ad Madianitin, vidente Moyse et omnī **turbā** fīliōrum Isrāēl, quī flēbant ante forēs tabernāculī **conventūs**.
7 Quod cum vīdisset Phineēs fīlius Eleazārī fīliī Aarōn **sacerdōtis**, surrēxit dē **mediō** congregātiōnis et, **arreptā** **lanceā**,
8 **ingressus** **est** post **virum** Israelitem in cubiculum et **perfōdit** ambōs simul, **virum** scīlicet et mulierem, in locīs genitālibus; cessāvitque **plāga** ā fīliīs Isrāēl.
9 Et occīsī sunt vīgintī quattuor **mīlia** hominum.
10 Dīxitque Dominus ad Moysēn:
11 “ Phineēs fīlius Eleazārī fīliī Aarōn **sacerdōtis** āvertit īram meam ā fīliīs Isrāēl, quia zēlō meō **commōtus** **est** in **mediō** eōrum, ut nōn ipse dēlērem fīliōs Isrāēl in zēlō meō.
12 Idcircō **loquere** ad eum: Ecce dō **eī** pācem **foederis** meī,
13 et erit tam ipsī quam sēminī eius **pactum** sacerdōtiī sempiternum, quia zēlātus **est** prō Deō suō et expiāvit scelus fīliōrum Isrāēl ”.
14 Erat autem **nōmen** **virī** Isrāēlītae, quī occīsus **est** cum Madianitide, Zamrī fīlius Salu dux dē cognātiōne et tribū Simeōnis;
15 porrō mulier Madianitis, quae pariter **interfecta** **est**, vocābātur Cozbi **fīlia** Sur prīncipis **tribūs** in Madiān.
16 **Locūtus**que **est** Dominus ad Moysēn dīcēns:
17 “ **Pugnāte** contrā Madianītās et percutite eōs,
18 quia ipsī hostīliter **ēgerunt** contrā vōs et dēcēpēre īnsidiīs per īdōlum Phegor et in negōtiō Cozbī fīliae **dūcis** Madiān sorōris eōrum, quae **percussa** **est** in **diē** **plāgae** prō sacrilegiō Phegor ”.
26
1 Post hanc **plāgam** dīxit Dominus ad Moysēn et Eleazārum fīlium Aarōn sacerdōtem:
2 “ **Numerātē** summam tōtīus congregātiōnis fīliōrum Isrāēl ā vīgintī annīs et suprā per domōs et cognātiōnēs suās, cūnctōs, quī possunt ad **bella** **prōcēdere** ”.
3 Locūtī sunt itaque Moysēs et Eleazar sacerdōs in campestribus Moab super Iordānem contrā Ierichō ad eōs, quī erant
4 ā vīgintī annīs et suprā, sīcut Dominus imperāverat Moȳsī.
Fīliōrum Isrāēl, quī ēgressī sunt dē **terrā** Aegyptī, iste **est** numerus.
5 Ruben prīmōgenitus Isrāēl. Huius fīlius Henoch, ā quō **familiā** Henochītārum, et Phallu, ā quō **familiā** Phalluītārum,
6 et Hesrōn, ā quō **familiā** Hesronītārum, et Charmī, ā quō **familiā** Charmītārum.
7 Hae sunt familiae dē stirpe Ruben, quārum numerus **inventus** **est** quadrāgintā tria **mīlia** et septingentī trīgintā.
8 Fīlius Phallu: Eliab.
9 Huius fīliī: Namuēl et Dathān et Abīram. Istī sunt Dathān et Abīram prīncipēs **populī**, quī surrēxērunt contrā Moysēn et Aarōn in sēditiōne **Corē**, quandō adversus Dominum rebellāvērunt,
10 et aperiēns **terrā** **os** suum dēvorāvit eōs et **Corē**, morientibus plūrimīs, quandō combussit **ignīs** ducentōs quīnquāgintā virōs; et factī sunt in signum.
11 **Corē** pereunte, fīliī illīus nōn periērunt.
12 Fīliī Simeon per cognātiōnēs suās: Namuel, ab **hōc** **familiā** Namuēlītārum; Iamin, ab **hōc** **familiā** Iaminītārum; Iachin, ab **hōc** **familiā** Iachinītārum;
13 Zara, ab **hōc** **familiā** Zaraītārum; Saūl, ab **hōc** **familiā** Saulītārum.
14 Hae sunt familiae dē stirpe Simeon, quārum **omnis** numerus fuit vīgintī duo **mīlia** **ducentī**.
15 Fīliī Gad per cognātiōnēs suās: Sephon, ab **hōc** **familiā** Sephonītārum; Haggī, ab **hoc** **familia** Haggītārum; Sūnī, ab **hōc** **familiā** Sunītārum;
16 Oznī, ab **hōc** **familiā** Oznītārum; **Heri**, ab **hōc** **familiā** Herītārum;
17 Arōdī, ab **hoc** **familia** Arodītārum; Arēlī, ab **hōc** **familiā** Arēlītārum.
18 Istae sunt familiae Gad, quārum **omnis** numerus fuit quadrāgintā **mīlia** quīngentī.
19 Fīliī Iūdae Her et Onan, quī ambō mortuī sunt in **terrā** Chanaan.
20 Fuēruntque fīliī Iūdae per cognātiōnēs suās: Sēla, ā quō **familiā** Selanītārum; Phārēs, ā quō **familiā** Pharesītārum; Zāra, ā quō **familiā** Zaraītārum.
21 Porrō fīliī Phārēs: Esrom, ā quō **familiā** Esromītārum; et Hamul, ā quō **familiā** Hamulītārum.
22 Istae sunt familiae Iūdae, quārum **omnis** numerus fuit septuāgintā sex **mīlia** quīngentī.
23 Fīliī Issachar per cognātiōnēs suās: Thola, ā quō **familiā** Tholaītārum; Phua, ā quō **familiā** Phuaītārum;
24 Iasub, ā quō **familiā** Iasubītārum; Semron, ā quō **familiā** Semronītārum.
25 Hae sunt cognātiōnēs Issachar, quārum numerus fuit sexāgintā quattuor **mīlia** trecentī.
26 Fīliī **Zabulōn** per cognātiōnēs suās: Sared, ā quō **familiā** Saredītārum; Elon, ā quō **familiā** Elonītārum; Iahelel, ā quō **familiā** Iahelēlītārum.
27 Hae sunt cognātiōnēs **Zabulōn**, quārum numerus fuit sexāgintā **mīlia** quīngentī.
28 Fīliī Ioseph per cognātiōnēs suās: Mānāsse et Ephraim.
29 Dē Mānāsse **ortus** **est** Machir, ā quō **familiā** Machirītārum; Machir genuit Galaad, ā quō **familiā** Galaadītārum.
30 Galaad habuit fīliōs: Iezer, ā quō **familiā** Iezerītārum; et Helec, ā quō **familiā** Helecītārum;
31 et Asriēl, ā quō **familiā** Asriēlītārum; et Sechem, ā quō **familiā** Sechemītārum;
32 et Semida, ā quō **familiā** Semidaītārum; et Hepher, ā quō **familiā** Hepherītārum.
33 Fuit autem Hepher pater Salphaad, quī fīliōs nōn habēbat sed tantum fīliās, quārum **ista** sunt **nōmina**: Maala et Noa et Hegla et Melcha et Thersa.
34 Hae sunt familiae Mānāsse, et numerus eārum quīnquāgintā duo **mīlia** septingentī.
35 Fīliī autem Ephraim per cognātiōnēs suās fuērunt hī: Suthala, ā quō **familiā** Suthalaītārum; Becher, ā quō **familiā** Becherītārum; Thehen, ā quō **familiā** Thehenītārum.
36 Porrō fīlius Suthala fuit **Hēran**, ā quō **familiā** Heranītārum.
37 Hae sunt cognātiōnēs fīliōrum Ephraim, quārum numerus fuit trīgintā duo **mīlia** quīngentī. Istī sunt fīliī Ioseph per familiās suās.
38 Fīliī Beniamin in cognātiōnibus **suīs**: Bēla, ā quō **familiā** Belaītārum; Asbel, ā quō **familiā** Asbēlītārum; Ahīram, ā quō **familiā** Ahiramītārum;
39 Supham, ā quō **familiā** Suphamītārum; Hupham, ā quō **familiā** Huphamītārum.
40 Fīliī Bēla: Ared et Naaman; dē Ared **familia** Aredītārum, dē Naamān **familia** Naamanītārum.
41 Hī sunt fīliī Beniamin per cognātiōnēs suās, quōrum numerus fuit quadrāgintā quīnque **mīlia** sēscentī.
42 Fīliī **Dān** per cognātiōnēs suās: Suham, ā quō **familiā** Suhamītārum. Hae sunt cognātiōnēs **Dān** per familiās suās:
43 omnēs fuēre Suhamītae, quōrum numerus erat sexāgintā quattuor **mīlia** quadringentī.
44 Fīliī Aser per cognātiōnēs suās: Iemna, ā quō **familiā** Iemnaītārum; Isuī, ā quō **familiā** Isuītārum; Beria, ā quō **familiā** Beriaītārum.
45 Fīliī Beria: Heber, ā quō **familiā** Heberītārum, et Melchiel ā quō **familiā** Melchiēlītārum.
46 **Nōmen** autem fīliae Aser fuit **Sarā**.
47 Hae cognātiōnēs fīliōrum Aser, et numerus eōrum quīnquāgintā tria **mīlia** quadringentī.
48 Fīliī Nephthālī per cognātiōnēs suās: Iasiel, ā quō **familiā** Iasiēlītārum; Gunī, ā quō **familiā** Gunītārum;
49 Ieser, ā quō **familiā** Ieserītārum; Sellem, ā quō **familiā** Sellemītārum.
50 Hae sunt cognātiōnēs fīliōrum Nephthālī per familiās suās, quōrum numerus quadrāgintā quīnque **mīlia** quadringentī.
51 **Ista** **est** **summa** fīliōrum Isrāēl quī recensītī sunt: **sēscenta** **mīlia** et mīlle septingentī trīgintā.
52 **Locūtus**que **est** Dominus ad Moysēn dīcēns:
53 “ Istīs dīvidētur **terra** iuxtā numerum vocābulōrum in possessiōnēs suās.
54 Plūribus maiōrem partem dabis et pauciōribus minōrem: singulīs, sīcut nunc recensītī sunt, trādētur possessiō;
55 **ita** dumtaxat, ut sors terram dīvidat. Secundum numerum tribuum patrum suōrum hērēditābunt.
56 Quidquid sorte contigerit, **hoc** vel plūrēs accipiant vel pauciōrēs.
57 **Hic** **quoque** **est** numerus fīliōrum **Levī** per familiās suās: Gerson, ā quō **familiā** Gersonītārum; Caath, ā quō **familiā** Caathītārum; Merārī, ā quō **familiā** Merarītārum.
58 Hae sunt familiae **Levī**: **familia** Lobnī, **familia** Hebrōnī, **familia** Mohōlī, **familia** Mūsī, **familia** **Corē**. At vērō Caath genuit Amram,
59 quī habuit uxōrem Iochabed fīliam **Levī**, quae **nāta** **est** **eī** in Aegyptō. Haec genuit Amram **virō** suō fīliōs, Aarōn et Moysēn et **Mariam** sorōrem eōrum.
60 Dē Aarōn ortī sunt Nadab et Abiu et Eleazar et Ithamar,
61 quōrum Nadab et Abiu mortuī sunt, cum obtulissent ignem aliēnum **cōram** Dominō.
62 Fuēruntque omnēs, quī numerātī sunt, vīgintī tria **milia** **generis** masculīnī ab ūnō **mēnse** et suprā; quia nōn sunt recensītī inter fīliōs Isrāēl, nec eīs cum cēterīs **data** possessiō **est**.
63 **Hic** **est** numerus fīliōrum Isrāēl, quī dēscrīptī sunt ā Moyse et Eleazārō sacerdōte in campestribus Moab suprā Iordānem contrā Ierichō;
64 inter quōs nūllus fuit eōrum, quī ante numerātī sunt ā Moyse et Aarōn in dēsertō Sināī:
65 praedīxerat enim Dominus quod omnēs morerentur in sōlitūdine; nūllusque remānsit ex eīs, **nisi** Chaleb fīlius Iephōnne et **Iōs**ue fīlius Nun.
27
1 Accessērunt autem fīliae Salphaad fīliī Hepher fīliī Galaad fīliī Machir fīliī Mānāsse, ē cognātiōnibus Mānāsse, quī fuit fīlius Ioseph, quārum sunt **nōmina**: Maala et Noa et Hegla et Melcha et Thersa.
2 Stetēruntque **cōram** Moyse et Eleazārō sacerdōte et prīncipibus et **cūnctā** congregātiōne ad ōstium tabernāculī **conventus** atque dīxērunt:
3 “ Pater noster mortuus **est** in dēsertō, nec fuit in sēditiōne, quae **concitāta** **est** contrā Dominum sub **Corē**, sed in peccātō suō mortuus **est**; **hic** nōn habuit marēs fīliōs.
4 Cūr tollitur **nōmen** illīus dē **familiā** **suā**, quia nōn habuit fīlium? **Date** nōbīs possessiōnem inter frātrēs patris nostrī ”.
5 Rettulitque Moysēs causam eārum ad iūdicium Dominī,
6 quī dīxit ad eum:
7 “ Iūstam rem postulant fīliae Salphaad. Dā eīs possessiōnem inter frātrēs patris **suī**, et **eī** in hērēditātem succēdant.
8 Ad fīliōs autem Isrāēl **loqueris** haec: Homō cum mortuus fuerit absque fīliō, ad fīliam eius trānsībit hērēditās;
9 sī fīliam nōn habuerit, habēbit successōrēs frātrēs suōs.
10 Quod sī et frātrēs nōn fuerint, dabitis hērēditātem frātribus patris eius.
11 Sīn autem nec patruōs habuerit, dabitur hērēditās illī, quī **eī** proximus **est** ē cognātiōne **suā**; possidēbitque eam. Eritque **hōc** fīliīs Isrāēl sānctum **lēge** **perpetuā**, sīcut praecēpit Dominus Moȳsī ”.
12 Dīxit **quoque** Dominus ad Moysēn: “ Ascende in montem istum Abarim et contemplāre inde terram, quam datūrus sum fīliīs Isrāēl.
13 Cumque **vidēris** eam, ībis et tū ad **populum** tuum, sīcut īvit frāter tuus Aarōn,
14 quia offendistis mē in dēsertō Sīn in contrādictiōne congregātiōnis, nec sānctificāre mē voluistis **cōram** **eā** super aquās ”. Hae sunt aquae Meribathcadēs dēsertī Sīn.
15 Cui respondit Moysēs:
16 “ Prōvideat Dominus, Deus spīrituum **omnis** **carnis**, hominem, quī sit super congregātiōnem hanc
17 et possit exīre et intrāre ante eōs et **ēdūcere** eōs vel **intrōdūcere**, nē sit **populus** Dominī sīcut ovēs absque pāstōre ”.
18 Dīxitque Dominus ad eum: “ Tolle **Ios**ue fīlium Nun, **virum** in quō **est** **spīritus**; et pōne **manum** tuam super eum,
19 quem statuēs **cōram** Eleazārō sacerdōte et omnī congregātiōne et dabis **eī** **praecepta**, cūnctīs videntibus,
20 et partem glōriae tuae, ut audiat eum **omnis** **synagōga** fīliōrum Isrāēl.
21 Stābit **cōram** Eleazārō sacerdōte, quī prō eō iūdicium Urim cōnsulet Dominum. Ad verbum eius ēgrediētur et ingrediētur ipse et omnēs fīliī Isrāēl cum eō, **cūncta** congregātiō ”.
22 Fēcit Moysēs, ut praecēperat Dominus. Cumque tulisset **Ios**ue, statuit eum **cōram** Eleazārō sacerdōte et omnī **frequentiā** **populī**;
23 et, impositīs **capitī** eius manibus, cōnstituit eum, sīcut mandāverat Dominus per **manum** Moȳsī.
28
1 Dīxit **quoque** Dominus ad Moysēn:
2 “ Praecipe fīliīs Isrāēl et **dīcēs** ad eōs: Oblātiōnem meam et pānem meum, sacrificium **ignis** in odōrem suāvissimum offerte per tempora **sua**.
3 **Hoc** **est** sacrificium **ignis**, quod offerre dēbētis: **agnōs** anniculōs immaculātōs duōs cotīdiē in holocaustum sempiternum;
4 ūnum offerētis **māne** et alterum ad vesperam;
5 decimam partem ephī similae in oblātiōnem, quae **cōnspersā** sit oleō pūrissimō et habeat quārtam partem **hīn**.
6 Holocaustum **iūge** **est**, quod obtulistis in monte Sināī in odōrem suāvissimum, sacrificium **ignis** Dominō;
7 et lībābitis vīnī quārtam partem **hīn** per **agnōs** singulōs; in sānctuāriō effundētis lībāmen **pōtūs** **inēbriantis** Dominō.
8 Alterumque agnum similiter offerētis ad vesperam, iuxtā rītum sacrificiī mātūtīnī: sacrificium **ignis** in odōrem suāvissimum Dominō.
9 **Diē** autem sabbatī offerētis duōs **agnōs** anniculōs immaculātōs et duās decimās similae oleō cōnspersae et lībāmentum eius.
10 **Est** holocaustum sabbatī per **singula** sabbata, praeter holocaustum sempiternum et lībāmentum eius.
11 In calendīs autem offerētis holocaustum Dominō vitulōs dē armentō duōs, arietem ūnum, **agnōs** anniculōs septem immaculātōs
12 et trēs decimās similae oleō cōnspersae in oblātiōne per singulōs vitulōs et duās decimās similae oleō cōnspersae per singulōs arietēs,
13 et decimam ūnam similae oleō cōnspersae in oblātiōne per **agnōs** singulōs: holocaustum in odōrem suāvissimum, sacrificium **ignis** Dominō.
14 Lībāmenta autem eōrum **ista** erunt: **media** pars **hīn** vīnī per singulōs vitulōs, **tertia** per arietem, **quārta** per agnum. **Hoc** erit holocaustum per omnēs mēnsēs, quī sibi annō vertente succēdunt.
15 Hircus **quoque** offerētur Dominō prō peccātō, praeter holocaustum sempiternum cum lībāmentīs **suīs**.
16 **Mēnse** autem prīmō, **quārta** **decima** **diē** **mēnsis** **Pascha** Dominī erit,
17 et **quīntā** **decima** **diē** sollemnitās. Septem diēbus vēscēminī azȳmīs,
18 quārum **diē** **prīma** **conventus** sānctus erit; omne opus servīle nōn faciētis in **eā**.
19 Offerētisque sacrificium **ignis**, holocaustum Dominō: vitulōs dē armentō duōs, arietem ūnum, **agnōs** anniculōs immaculātōs septem;
20 et oblātiōnem singulōrum ex **similā**, quae **cōnspersa** sit oleō, trēs decimās per singulōs vitulōs et duās decimās per arietem
21 et decimam ūnam per **agnōs** singulōs, id **est** per septem **agnōs**;
22 et hircum prō peccātō ūnum, ut expiētur prō vōbīs,
23 praeter holocaustum mātūtīnum, quod semper offerētis.
24 **Ita** faciētis per singulōs diēs septem diērum: pānem, sacrificium **ignis** in odōrem suāvissimum Dominō praeter holocaustum **iūge** et lībātiōnem eius.
25 **Dīē** **quoque** septimō **conventus** sānctus erit vōbīs; omne opus servīle nōn faciētis in eō.
26 **Dīē** etiam prīmitīvōrum, quandō offerētis oblātiōnem novam Dominō, in sollemnitāte Hebdomadārum, **conventus** sānctus erit vōbīs; omne opus servīle nōn faciētis in **eā**.
27 Offerētisque holocaustum in odōrem suāvissimum Dominō: vitulōs dē armentō duōs, arietem ūnum et **agnōs** anniculōs immaculātōs septem,
28 atque in oblātiōne eōrum similae oleō cōnspersae, trēs decimās per singulōs vitulōs, per arietem duās,
29 per **agnōs** decimam ūnam, quī simul sunt agnī septem;
30 hircum **quoque**, quī mactātur prō expiātiōne,
31 praeter holocaustum sempiternum et oblātiōnem eius. **Immaculāta** offerētis omnia cum lībātiōnibus **suīs**.
29
1 **Mēnsis** etiam septimī **prīmā** **diē** **conventus** sānctus erit vōbīs; omne opus servīle nōn faciētis in **eā**, quia diēs clangōris **est** et tubārum.
2 Offerētisque holocaustum in odōrem suāvissimum Dominō: vitulum dē armentō ūnum, arietem ūnum et **agnōs** anniculōs immaculātōs septem;
3 et in oblātiōnibus eōrum similae oleō cōnspersae trēs decimās per vitulum, duās decimās per arietem,
4 ūnam decimam per agnum, quī simul sunt agnī septem;
5 et hircum prō peccātō, quī offertur in expiātiōnem vestram,
6 praeter holocaustum calendārum cum oblātiōne et holocaustum sempiternum cum oblātiōne et lībātiōnibus solitīs in odōrem suāvissimum, sacrificium **ignis** Dominō.
7 **Decima** **quoque** **diē** **mēnsis** huius septimī erit vōbīs **conventus** sānctus, et afflīgētis animās vestrās; omne opus servīle nōn faciētis.
8 Offerētisque holocaustum Dominō in odōrem suāvissimum: vitulum dē armentō ūnum, arietem ūnum, **agnōs** anniculōs immaculātōs septem;
9 et in oblātiōne eōrum similae oleō cōnspersae trēs decimās per vitulum, duās decimās per arietem,
10 decimam ūnam per **agnōs** singulōs, quī sunt simul septem agnī;
11 et hircum prō peccātō, absque hīs, quae offerrī prō dēlictō **solent** in expiātiōnem et holocaustum sempiternum cum oblātiōne et lībāminibus eōrum.
12 **Quīnta** **decima** vērō **diē** **mēnsis** septimī **conventus** sānctus erit; omne opus servīle nōn faciētis in **eā**, sed celebrābitis sollemnitātem Dominō septem diēbus
13 offerētisque holocaustum in odōrem suāvissimum Dominō: vitulōs dē armentō tredecim, arietēs duōs, **agnōs** anniculōs immaculātōs quattuordecim;
14 et in oblātiōne eōrum similae oleō cōnspersae trēs decimās per vitulōs singulōs, quī sunt simul vitulī tredecim, et duās decimās arietī ūnō, id **est** simul arietibus duōbus,
15 et decimam ūnam agnīs singulīs, quī sunt simul agnī quattuordecim;
16 et hircum prō peccātō absque holocaustō sempiternō et oblātiōne et lībāmine eius.
17 In **diē** alterō offerētis vitulōs dē armentō duodecim, arietēs duōs, **agnōs** anniculōs immaculātōs quattuordecim;
18 oblātiōnemque et lībāmina singulōrum per vitulōs et arietēs et **agnōs** iuxtā numerum eōrum rīte celebrābitis,
19 et hircum prō peccātō absque holocaustō sempiternō oblātiōneque et lībāmine eōrum.
20 **Dīē** tertiō offerētis vitulōs ūndecim, arietēs duōs, **agnōs** anniculōs imma culātōs quattuordecim,
21 oblātiōnem et lībāmina singulōrum per vitulōs et arietēs et **agnōs** iuxtā numerum eōrum rīte celebrābitis,
22 et hircum prō peccātō absque holocaustō sempiternō oblātiōneque et lībāmine eius.
23 **Dīē** quārtō offerētis vitulōs decem, arietēs duōs, **agnōs** anniculōs immaculātōs quattuordecim,
24 oblātiōnem et lībāmina singulōrum per vitulōs et arietēs et **agnōs** iuxtā numerum eōrum rīte celebrābitis,
25 et hircum prō peccātō absque holocaustō sempiternō, oblātiōne eius et lībāmine.
26 **Dīē** quīntō offerētis vitulōs novem, arietēs duōs, **agnōs** anniculōs immaculātōs quattuordecim,
27 oblātiōnem et lībāmina singulōrum per vitulōs et arietēs et **agnōs** iuxtā numerum eōrum rīte celebrābitis,
28 et hircum prō peccātō absque holocaustō sempiternō, oblātiōne eius et lībāmine.
29 **Dīē** sextō offerētis vitulōs octo, arietēs duōs, **agnōs** anniculōs immaculātōs quattuordecim,
30 oblātiōnem et lībāmina singulōrum per vitulōs et arietēs et **agnōs** iuxtā numerum eōrum rīte celebrābitis,
31 et hircum prō peccātō absque holocaustō sempiternō, oblātiōne eius et lībāmine.
32 **Dīē** septimō offerētis vitulōs septem et arietēs duōs, **agnōs** anniculōs immaculātōs quattuordecim,
33 oblātiōnem et lībāmina singulōrum per vitulōs et arietēs et **agnōs** iuxtā numerum eōrum rīte celebrābitis,
34 et hircum prō peccātō absque holocaustō sempiternō, oblātiōne eius et lībāmine.
35 **Dīē** octāvō erit **conventus** **sollemnis**, omne opus servīle nōn faciētis
36 offerentēs holocaustum in odōrem suāvissimum Dominō: vitulum ūnum, arietem ūnum, **agnōs** anniculōs immaculātōs septem,
37 oblātiōnem et lībāmina singulōrum per vitulum et arietem et **agnōs** iuxtā numerum eōrum rīte celebrābitis,
38 et hircum prō peccātō absque holocaustō sempiternō, oblātiōne eius et lībāmine.
39 Haec offerētis Dominō in sollemnitātibus vestrīs, praeter **vōta** et oblātiōnēs spontāneās in holocaustīs, in oblātiōnibus, in lībāminibus et in hostiīs pācificīs ”.
30
1 Nārrāvitque Moysēs fīliīs Isrāēl omnia, quae **eī** Dominus imperārat,
2 et **locūtus** **est** ad prīncipēs tribuum fīliōrum Isrāēl: “ Iste **est** sermō, quem praecēpit Dominus:
3 Sī **quis** **virōrum** vōtum Dominō vōverit aut sē cōnstrīnxerit iūrāmentō, nōn faciet irritum verbum suum, sed omne, quod prōmīsit, implēbit.
4 Mulier, sī quippiam vōverit Dominō aut sē cōnstrīnxerit iūrāmentō, quae **est** in domō patris **suī** et in aetāte adhūc puellārī,
5 sī cognōverit pater vōtum, quod **pollicita** **est**, aut iūrāmentum, quō ligāvit animam suam, et tacuerit, vōtī **rea** erit; quidquid **pollicita** **est** aut iūrāvit, opere complēbit.
6 Sīn autem, quō **diē** audierit contrādīxerit pater, et **vōta** et iūrāmenta eius **irrita** erunt; et propitius erit **eī** Dominus, eō quod contrādīxerit pater.
7 Sī marītum habuerit et vōverit aliquid, aut semel dē ōre eius verbum ēgrediēns animam eius ligāverit iūrāmentō,
8 quō **diē** audierit vir eius et nōn contrādīxerit, vōtī **rea** erit reddetque, quodcumque prōmīserat.
9 Sīn autem, quō **diē** audierit contrādīxerit, **irritās** facit pollicitātiōnēs eius verbaque, quibus obstrīnxerat animam suam; et propitius erit **eī** Dominus.
10 **Vidua** et **repudiāta**, quidquid vōverint, reddent.
11 Uxor in domō **virī** cum sē **vōtō** cōnstrīnxerit aut iūrāmentō,
12 sī audierit vir et tacuerit nec contrādīxerit spōnsiōnī, reddet, quodcumque prōmīserat.
13 Sīn autem extemplō contrādīxerit, nōn tenēbitur prōmissiōnis **rea**, quia marītus contrādīxit, et Dominus **eī** propitius erit.
14 Sī vōverit aut iūrāmentō sē cōnstrīnxerit, ut per ieiūnium afflīgat animam suam, in arbitriō **virī** erit, ut faciat sīve nōn faciat.
15 Quod sī audiēns vir tacuerit et dē **diē** in diem distulerit sententiam, quidquid vōverat atque prōmīserat, reddet, quia, quō **diē** audierat, tacuit.
16 Sīn autem contrādīxerit, postquam rescīvit, portābit ipse inīquitātem eius ”.
17 Istae sunt **lēgēs**, quās cōnstituit Dominus Moȳsī inter **virum** et uxōrem, inter patrem et fīliam, quae in puellārī adhūc aetāte **manet** in **parentīs** domō.
31
1 **Locūtus**que **est** Dominus ad Moysēn dīcēns:
2 “ **Ulcīscēre** fīliōs Isrāēl dē Madianitis et sīc **colligēris** ad **populum** tuum ”.
3 Statimque Moysēs: “ **Armāte**, inquit, ex vōbīs virōs ad pugnam, quī possint ultiōnem Dominī **expetere** dē Madianitis.
4 Mīlle **virī** dē singulīs tribubus ēligantur ex Isrāēl, quī mittantur ad bellum ”.
5 Dedēruntque millēnōs dē singulīs tribubus, id **est** duodecim **mīlia** expedītōrum ad pugnam,
6 quōs mīsit Moysēs cum Phineēs fīliō Eleazārī **sacerdōtis**. Vāsa **quoque** **sāncta** et tubās ad clangendum trādidit **eī**.
7 Cumque pugnāssent contrā Madianītās, sīcut praecēperat Dominus Moȳsī, omnēs marēs **occīdērunt**
8 et **rēgēs** eōrum Evī et Recem et Sur et Hur et Rebe, quīnque prīncipēs **gentis**, Balaam **quoque** fīlium Beor interfēcērunt gladiō;
9 cēpēruntque mulierēs eōrum et parvulōs. Omniaque pecora et cūnctam supellectilem, quidquid habēre potuerant, dēpopulātī sunt:
10 tam urbēs quam vīculōs et **castra** **flamma** cōnsūmpsit;
11 et tulērunt praedam et **ūniversa**, quae cēperant, tam ex hominibus quam ex iūmentīs,
12 et addūxērunt captīvōs, **spolia** et praedam ad Moysēn et Eleazārum sacerdōtem et ad omnem congregātiōnem fīliōrum Isrāēl ad **castra** in campestribus Moab iuxtā Iordānem contrā Ierichō.
13 Ēgressī sunt autem Moysēs et Eleazar sacerdōs et omnēs prīncipēs synagōgae in occursum eōrum extrā **castra**.
14 Īrātusque Moysēs prīncipibus **exercitūs**, tribūnīs et centuriōnibus, quī vēnerant dē bellō,
15 ait: “ Cūr omnēs fēminās reservāstis?
16 **Nōnne** istae sunt, quae dēcēpērunt fīliōs Isrāēl ad suggestiōnem Balaam et praevāricārī vōs fēcērunt in Dominum super peccātō Phegor, unde et **percussus** **est** **populus** Dominī?
17 Ergō cūnctōs interficite parvulōs **generis** masculīnī et omnēs mulierēs, quae nōvērunt virōs in coitū, **iugulātē**;
18 puellās autem et omnēs fēminās virginēs **reservātē** vōbīs.
19 Et vōs manēte extrā **castra** septem diēbus; quī **occīderit** hominem vel occīsum tetigerit, **lūstrābitur** **diē** tertiō et septimō, vōs et captīvī vestrī.
20 Et dē omnī **praedā**, sīve vestīmentum fuerit sīve aliquid in ūtēnsilia praeparātum dē caprārum pellibus et **pilīs** et lignō, lūstrābitis ”.
21 Eleazar **quoque** sacerdōs ad virōs **exercitūs**, quī pugnāverant, sīc **locūtus** **est**: “ **Hoc** **est** praeceptum **lēgis**, quod mandāvit Dominus Moȳsī:
22 Aurum et argentum et aes et ferrum et stannum et plumbum,
23 omne, quod potest trānsīre per flammās, igne pūrgābitur; quidquid autem ignem nōn potest sustinēre, **aqua** expiātiōnis sānctificābitur.
24 Et lavābitis vestīmenta **vestra** **diē** septimō, et pūrificātī posteā **castra** intrābitis ”.
25 Dīxit **quoque** Dominus ad Moysēn:
26 “ Tollite summam eōrum, quae **capta** sunt, ab homine usque ad **pecūs**, tū et Eleazar sacerdōs et prīncipēs familiārum;
27 dīvidēsque ex aequō praedam inter eōs, quī pugnāvērunt ēgressīque sunt ad bellum, et inter omnem congregātiōnem.
28 Et sēparābis partem Dominō ab hīs, quī pugnāvērunt et fuērunt in bellō, ūnam animam dē quīngentīs tam ex hominibus quam ex bōbus et asinīs et ovibus
29 et dabis eam Eleazārō sacerdōtī, quia praelībātiō Dominī sunt.
30 Ex **mediā** **quoque** **parte** fīliōrum Isrāēl accipiēs quīnquāgēsimum caput hominum et boum et asinōrum et ovium cūnctōrum animantium et dabis **eā** **Lēvītis**, quī excubant in cūstōdiīs habitāculī Dominī ”.
31 Fēcēruntque Moysēs et Eleazar sacerdōs, sīcut praecēperat Dominus.
32 Fuit autem **praeda**, quae supererat, quam **exercitus** cēperat, ovium **sēscenta** septuāgintā quīnque **mīlia**,
33 boum septuāgintā duo **mīlia**,
34 asinōrum sexāgintā **mīlia** et mīlle,
35 animae hominum **sexūs** fēmineī, quae nōn cognōverant virōs, trīgintā duo **mīlia**.
36 **Data**que **est** **media** pars hīs, quī in proeliō fuerant, ovium **trecenta** trīgintā septem **mīlia** quīngentae,
37 ē quibus in partem Dominī supputātae sunt ovēs sēscentae septuāgintā quīnque,
38 et dē bōbus trīgintā sex mīlibus, bovēs septuāgintā et duo,
39 dē asinīs trīgintā mīlibus quīngentīs, asinī sexāgintā ūnus,
40 dē animābus hominum sēdecim mīlibus, cessērunt in partem Dominī trīgintā duae animae.
41 Trādiditque Moysēs tribūtum praelībātiōnis Dominī Eleazārō sacerdōtī, sīcut fuerat **eī** imperātum.
42 Ex **mediā** vērō **parte** fīliōrum Isrāēl, quam sēparāverat ā **parte** eōrum, quī in proeliō fuerant,
43 dē hāc **mediā** **parte**, quae contigerat congregātiōnī, id **est** dē ovibus trecentīs trīgintā septem mīlibus quīngentīs
44 et dē bōbus trīgintā sex mīlibus
45 et dē asinīs trīgintā mīlibus quīngentīs
46 et dē hominibus sēdecim mīlibus,
47 tulit Moysēs quīnquāgēsimum caput et **dedit** **Lēvītīs**, quī excubābant in habitāculō Dominī, sīcut praecēperat Dominus.
48 Cumque accessissent prīncipēs **exercitūs** ad Moysēn, tribūnī centuriōnēsque, dīxērunt:
49 “ Nōs servī tuī recēnsuimus numerum pugnātōrum, quōs habuimus sub manū **nostrā**, et nē ūnus quidem dēfuit.
50 Ob hanc causam **offerīmus** in dōnāriīs Dominī singulī, quod aurī potuimus invenīre, periscelidās et armillās, ānulōs et inaurēs ac mūraenulās, ad plācandum prō nōbīs Dominum ”.
51 Suscēpēruntque Moysēs et Eleazar sacerdōs aurum in dīversīs speciēbus;
52 omne aurum, quod ēlevāvērunt Dominō, pondō sēdecim **mīlia** septingentōs quīnquāgintā siclōs, ā tribūnīs et centuriōnibus.
53 Ūnusquisque enim, quod in **praedā** rapuerat, suum erat.
54 Et susceptum intulērunt in tabernāculum **conventūs** in monumentum fīliōrum Isrāēl **cōram** Dominō.
32
1 Fīliī autem Ruben et Gad habēbant pecora **multa**, et erat illīs in iūmentīs **īnfīnīta** **substantia**. Cumque vīdissent Iazer et Galaad aptās animālibus alendīs terrās,
2 vēnērunt ad Moysēn et ad Eleazārum sacerdōtem et prīncipēs congregātiōnis atque dīxērunt:
3 “ Ataroth et Dibōn et Iazer et Nemra, Hesebōn et Elealē et Sabam et Nābō et Beōn,
4 **terra**, quam percussit Dominus in cōnspectū congregātiōnis Isrāēl, **regiō** **ūberrima** **est** ad pāstum animālium, et nōs servī tuī habēmus iūmenta **plūrima** ”.
5 Dīxēruntque: “ Sī **invenīmus** grātiam **cōram** tē, dētur haec **terra** famulīs tuīs in possessiōnem, nec faciās nōs trānsīre Iordānem ”.
6 Quibus respondit Moysēs: “ Numquid frātrēs vestrī ībunt ad pugnam, et vōs **hīc** sedēbitis?
7 Cūr subvertitis mentēs fīliōrum Isrāēl, nē trānsīre audeant in terram, quam eīs datūrus **est** Dominus?
8 **Nōnne** **ita** **ēgerunt** patrēs vestrī, quandō mīsī dē Cadesbarne ad explōrandam terram?
9 Cumque vēnissent usque ad Nehelescol, **lūstrāta** omnī regiōne, subvertērunt cor fīliōrum Isrāēl, ut nōn intrārent terram, quam eīs Dominus **dedit**.
10 Quī īrātus iūrāvit dīcēns:
11 "Nōn vidēbunt hominēs istī, quī ascendērunt ex Aegyptō, ā vīgintī annīs et suprā, terram, quam sub iūrāmentō pollicitus sum Abraham, Isaac et Iācōb; nam nōluērunt sequī mē,
12 praeter Chaleb fīlium Iephonne Cenezaeum et **Ios**ue fīlium Nun: istī secūtī sunt Dominum!".
13 Īrātusque Dominus adversum Isrāēl circumdūxit eum per dēsertum quadrāgintā annīs, dōnec cōnsūmerētur **ūniversa** generātiō, quae fēcerat **mālum** in cōnspectū eius.
14 Et ecce, inquit, vōs surrēxistis prō patribus vestrīs prōgeniēs hominum peccātōrum, ut augērētis furōrem īrae Dominī contrā Isrāēl.
15 Quod sī **nōluerītis** sequī eum, in sōlitūdine iterum **populum** hunc circumdūcet, et vōs **causā** eritis **necīs** omnium ”.
16 At illī prope accēdentēs dīxērunt: “ Caulās ovium fabricābimus prō iūmentīs nostrīs, parvulīs **quoque** nostrīs urbēs;
17 nōs autem ipsī armātī et accīnctī pergēmus ad proelium ante fīliōs Isrāēl, dōnec intrōdūcāmus eōs ad **loca** **sua**. Parvulī nostrī erunt in urbibus **mūrātīs** propter habitātōrum īnsidiās.
18 Nōn revertēmur in domōs nostrās usque dum possideant fīliī Isrāēl hērēditātem suam;
19 nec quidquam quaerēmus trāns Iordānem et **ultrā**, quia iam habēmus nostram hērēditātem in orientālī eius **plāgā** ”.
20 Quibus Moysēs ait: “ Sī **fēcerītis** quod prōmittitis, sī expedītī **perrēxeritis** **cōram** Dominō ad pugnam,
21 et **omnis** vir bellātor **armātus** Iordānem trānsierit, dōnec expulerit Dominus inimīcōs suōs ante sē,
22 et **subiecta** **eī** omnī **terrā** **redierītis** in terram hanc, tunc eritis inculpābilēs apud Dominum et apud Isrāēl et obtinēbitis terram hanc in hērēditātem **cōram** Dominō.
23 Sīn autem, quod dīcitis, nōn **fēcerītis**, nūllī dubium **est** quīn peccētis in Dominum; et scītōte quoniam peccātum vestrum apprehendet vōs.
24 **Aedificāte** ergō urbēs parvulīs vestrīs et caulās ovibus et, quod pollicitī **estis**, **implēte** ”.
25 Dīxēruntque fīliī Gad et Ruben ad Moysēn: “ Servī tuī sumus, faciēmus, quod iubet dominus noster:
26 parvulōs nostrōs, mulierēs, pecora ac iūmenta remanēbunt ibi in urbibus Galaad;
27 famulī autem tuī, omnēs expedītī pergent **cōram** Dominō ad bellum, sīcut tū, domine, **loqueris** ”.
28 Praecēpit ergō Moysēs Eleazarō sacerdōtī et **Ios**ue fīliō Nun et prīncipibus familiārum per **tribus** fīliōrum Isrāēl et dīxit ad eōs:
29 “ Sī trānsierint fīliī Gad et fīliī Ruben vōbīscum Iordānem omnēs armātī ad bellum **cōram** Dominō, et vōbīs fuerit **terra** **subiecta**, **date** eīs Galaad in possessiōnem.
30 Sīn autem nōluerint trānsīre armātī vōbīscum in terram Chanaan, inter vōs habitandī accipiant **loca** ”.
31 Respondēruntque fīliī Gad et fīliī Ruben: “ Sīcut **locūtus** **est** Dominus servīs **suīs**, **ita** faciēmus.
32 Ipsī armātī pergēmus **cōram** Dominō in terram Chanaan; et possidēbimus hērēditātem nostram trāns Iordānem ”.
33 **Dēdit** itaque Moysēs fīliīs Gad et Ruben et dīmidiae tribuī Mānāsse fīliī Ioseph rēgnum Sehon **rēgis** Amorraēī et rēgnum Og **rēgis** Basān, terram cum urbibus **suīs** et **terminīs**, urbēs terrae per circuitum.
34 Igitur exstrūxērunt fīliī Gad Dibon et Ataroth et Aroer
35 et Atrothsophan et Iazer et Iegbaa
36 et Bethnemra et Betharān, urbēs mūnītās, et caulās pecoribus **suīs**.
37 Fīliī vērō Ruben aedificāvērunt Hesebon et Eleale et Cariathaim
38 et Nābō et Baalmeōn, versīs nōminibus, Sabamā **quoque**, impōnentēs vocābula urbibus, quās exstrūxerant.
39 Porrō fīliī Machir fīliī Mānāsse perrēxērunt in Galaad et cēpērunt eam, expulsō Amorraēō habitātōre eius.
40 **Dēdit** ergō Moysēs terram Galaad Machir fīliō Mānāsse, quī habitāvit in **eā**.
41 Iair autem fīlius Mānāsse abiit et occupāvit vīcōs eius, quōs appellāvit Havoth Iair (id **est** vīllās Iair).
42 Nobē **quoque** perrēxit et apprehendit Canath cum vīculīs **suīs** vocāvitque eam ex nōmine suō Nobe.
33
1 Hae sunt mānsiōnēs fīliōrum Isrāēl, quī ēgressī sunt dē Aegyptō per turmās suās in manū Moȳsī et Aarōn,
2 quās dēscrīpsit Moysēs iuxtā castrōrum **loca**, quae Dominī iussiōne mūtābant.
3 **Profectī** igitur dē Ramesse **mēnse** prīmō, **quīntā** **decima** **diē** **mēnsis** prīmī, **alterā** **diē** Paschae, fīliī Isrāēl in manū **excelsa**, videntibus cūnctīs Aegyptiīs
4 et sepelientibus prīmōgenitōs, quōs percusserat Dominus, nam et in dīīs eōrum exercuerat ultiōnem,
5 castramētātī sunt in Succoth.
6 Et dē Succoth vēnērunt in Etham, quae **est** in extrēmīs fīnibus sōlitūdinis.
7 **Inde** ēgressī vēnērunt contrā Phihahiroth, quae respicit Beelsephōn, et castramētātī sunt ante Magdolum.
8 **Profectī**que dē Phihahiroth trānsiērunt per **medium** mare in sōlitūdinem, et ambulantēs **tribus** diēbus per dēsertum Etham castramētātī sunt in Mara.
9 **Profectī**que dē Mara vēnērunt in Elim, ubi erant duodecim fontēs aquārum et palmae septuāgintā; ibique castramētātī sunt.
10 Sed et inde ēgressī fīxērunt **tentōria** super mare Rubrum. **Profectī**que dē marī Rubrō
11 castramētātī sunt in dēsertō Sīn;
12 unde ēgressī vēnērunt in Daphcā.
13 **Profectī**que dē Daphcā castramētātī sunt in Alus.
14 Ēgressīque dē Alus in Raphidim fīxēre **tentōria**, ubi **populō** dēfuit **aquā** ad bibendum;
15 **profectī**que dē Raphidim castramētātī sunt in dēsertō Sināī.
16 Sed et dē sōlitūdine Sināī ēgressī vēnērunt ad Cibrottaāvā;
17 **profectī**que dē Cibrottaāvā castramētātī sunt in Aseroth.
18 Et dē Aseroth vēnērunt in Rethmā;
19 **profectī**que dē Rethmā castramētātī sunt in Remmonphārēs.
20 Unde ēgressī vēnērunt in Lebnā;
21 dē Lebnā castramētātī sunt in Ressā;
22 ēgressīque dē Ressā vēnērunt in Ceelathā,
23 unde **profectī** castramētātī sunt in monte Sepher.
24 Ēgressī dē monte Sepher vēnērunt in Aradā;
25 inde proficīscentēs castramētātī sunt in Maceloth;
26 **profectī**que dē Maceloth vēnērunt in Thahath;
27 dē Thahath castramētātī sunt in Thāre.
28 Unde ēgressī fīxēre **tentōria** in Methcā
29 et dē Methcā castramētātī sunt in Hesmōnā;
30 **profectī**que dē Hesmōnā vēnērunt in Moseroth.
31 Et dē Moseroth castramētātī sunt in Beneiacān;
32 **profectī**que dē Beneiacān vēnērunt in montem Gadgad;
33 unde **profectī** castramētātī sunt in Ietebathā.
34 Et dē Ietebathā vēnērunt in Ebrōnā;
35 ēgressīque dē Ebrōnā castramētātī sunt in Asiongaber.
36 **Inde** **profectī** vēnērunt in dēsertum Sīn, **hoc** **est** Cadēs.
37 Ēgressīque dē Cadēs castramētātī sunt in monte Hor in extrēmīs fīnibus terrae Edom.
38 Ascenditque Aarōn sacerdōs in montem Hor, iubente Dominō, et ibi mortuus **est** annō quadrāgēsimō ēgressiōnis fīliōrum Isrāēl ex Aegyptō, **mēnse** quīntō, **prīmā** **diē** **mēnsis**,
39 cum **esset** annōrum centum vīgintī trium.
40 Audīvitque Chananaeus rēx Arad, quī habitābat in Nageb, in **terrā** Chanaan, vēnisse fīliōs Isrāēl.
41 Et **profectī** dē monte Hor castramētātī sunt in Salmōnā;
42 unde ēgressī vēnērunt in Phinon.
43 **Profectī**que dē Phinon castramētātī sunt in Oboth;
44 et dē Oboth vēnērunt in Ieabarim, quae **est** in fīnibus Mōabītārum.
45 **Profectī**que dē Ieabarim fīxēre **tentōria** in Dibongad;
46 unde ēgressī castramētātī sunt in Elmondeblathaim.
47 Ēgressīque dē Elmondeblathaim vēnērunt ad montēs Abarim contrā Nābō.
48 **Profectī**que dē montibus Abarim trānsiērunt ad campestria Moab suprā Iordānem contrā Ierichō;
49 ibique castramētātī sunt dē Bethiesimoth usque ad Abelsettim in campestribus Moab.
50 **Ubi** **locūtus** **est** Dominus ad Moysēn:
51 “ Praecipe fīliīs Isrāēl et dīc ad eōs: Quandō **trānsierītis** Iordānem intrantēs terram Chanaan,
52 **disperdite** cūnctōs habitātōrēs terrae ante vōs, cōnfringite omnēs imāginēs eōrum et omnēs statuās comminuite atque omnia **excelsa** **vastāte**.
53 Possidēbitis terram et habitābitis in **eā**. Ego enim **dedī** vōbīs illam in possessiōnem,
54 quam dīvidētis inter **tribūs** vestrās. Maiōrī dabitis lātiōrem et minōrī angustiōrem; singulīs, ut sors **cecīderit**, **ita** tribuētur hērēditās; per **tribus** et familiās possessiō dīvidētur.
55 Sīn autem **nōluerītis** **expellere** habitātōrēs terrae, quī remānserint, erunt vōbīs quasi spīnae in oculīs vestrīs et **sudēs** in lateribus, et adversābuntur vōbīs in **terrā** habitātiōnis vestrae;
56 et, quidquid illīs cōgitāveram facere, vōbīs faciam ”.
34
1 **Locūtus**que **est** Dominus ad Moysēn dīcēns:
2 “ Praecipe fīliīs Isrāēl et **dīcēs** ad eōs: Cum ingressī **fuerītis** terram hanc Chanaan, et in possessiōnem vōbīs sorte **cecīderit**, hīs fīnibus terminābitur.
3 Pars **merīdiāna** incipiet ā sōlitūdine Sīn, quae **est** iuxtā Edom, et habēbit terminōs contrā orientem mare Salsissimum.
4 Quī circuībunt austrālem **plāgam** per ascēnsum Acrabbim (id **est** Scorpiōnum), **ita** ut trānseant in Sīn et perveniant ad merīdiem Cadesbarne, unde ēgredientur ad Asaraddar et tendent usque ad Asemōnā.
5 Ībitque per gȳrum terminus ab Asemōnā usque ad torrentem Aegyptī, et **maris** Magnī lītore fīniētur.
6 **Plāga** autem **occidentālis** ā marī Magnō incipiet et ipsō fīne claudētur.
7 Porrō ad septentriōnālem **plāgam** ā marī Magnō terminī incipient pervenientēs usque ad montem Hor,
8 ā quō venient in introitum Emath usque ad terminōs Sedada.
9 Ībuntque **cōnfīnia** usque ad Zephrōnā et Asarenōn. Hī erunt terminī in **parte** aquilōnis.
10 **Inde** mētābuntur fīnēs contrā orientālem **plāgam** dē Asarenon usque Sephāmā;
11 et dē Sephamā dēscendent terminī in Rebla ad orientem **Ain**; inde dēscendent et pervenient ad **latus** **maris** Chenereth in oriente
12 et tendent usque ad Iordānem, et ad ultimum Salsissimō claudentur marī.
Hanc habēbitis terram per fīnēs suōs in circuitū ”.
13 Praecēpitque Moysēs fīliīs Isrāēl dīcēns: “ Haec erit **terrā**, quam possidēbitis sorte et quam iussit Dominus darī novem tribubus et dīmidiae tribuī.
14 **Tribus** enim fīliōrum Ruben per familiās suās et **tribūs** fīliōrum Gad iuxtā cognātiōnum numerum **media** **quoque** **tribūs** Mānāsse,
15 id **est** duae sēmis **tribūs**, accēpērunt partem suam trāns Iordānem contrā Ierichō ad orientālem **plāgam** ”.
16 Et ait Dominus ad Moysēn:
17 “ Haec sunt **nōmina** **virōrum**, quī terram vōbīs dīvident: Eleazar sacerdōs et **Iōs**ue fīlius Nun
18 et singulī prīncipēs dē tribubus singulīs,
19 quōrum **ista** sunt vocābula: dē tribū Iūdae Chaleb fīlius Iephōnne;
20 dē tribū Simeon Samuel fīlius Ammiud;
21 dē tribū Beniamin Elidad fīlius Chaselon;
22 dē tribū fīliōrum **Dān** Boccī fīlius Ioglī.
23 Fīliōrum Ioseph: dē tribū Mānāsse Hanniel fīlius Ephod,
24 dē tribū Ephraim Camuel fīlius Sephtān.
25 Dē tribū **Zabulōn** Elisaphān fīlius Pharnach;
26 dē tribū Issachar dux Phaltiel fīlius Ozān;
27 dē tribū Aser Ahiud fīlius Salōmī;
28 dē tribū Nephthālī Phedael fīlius Ammiud ”.
29 Hī sunt, quibus praecēpit Dominus, ut dīviderent fīliīs Isrāēl terram Chanaan.
35
1 Haec **quoque** **locūtus** **est** Dō minus ad Moysēn in campestribus Moab suprā Iordānem contrā Ierichō:
2 “ Praecipe fīliīs Isrāēl, ut dent **Lēvītis** dē possessiōnibus **suīs** urbēs ad habitandum et **suburbāna** eārum per circuitum,
3 ut ipsī in oppidīs maneant, et **suburbāna** sint pecoribus ac substantiae et omnibus animālibus eōrum;
4 quae ā **mūrīs** cīvitātum forīnsecus per circuitum mīlle cubitōs spatiō tendentur.
5 Et mēnsūrābitis extrā cīvitātem contrā orientem duo **mīlia** cubitōrum, et contrā merīdiem similiter duo **milia**, ad mare **quoque**, quod respicit ad **occidentem**, **eadem** **mēnsūra** erit, et **septentriōnālis** **plāga** aequālī terminō fīniētur; eruntque urbēs in **mediō** et **foris** **suburbāna**.
6 Dē ipsīs autem oppidīs, quae **Lēvītīs** dabitis, sex erunt in fugitīvōrum **auxilia** **sēparāta**, ut fugiat ad **eā**, quī nesciēns fūderit sanguinem; et, exceptīs hīs, **alia** quadrāgintā duo oppida dabitis,
7 id **est** simul quadrāgintā octo cum suburbānīs **suīs**.
8 Ipsaeque urbēs, quās dabitis dē possessiōnibus fīliōrum Isrāēl, ab hīs, quī plūs habent, plūrēs auferētis, et, quī minus, pauciōrēs; singulī iuxtā mēnsūram **hērēditātis** suae dabunt oppida **Lēvītis** ”.
9 Ait Dominus ad Moysēn:
10 “ **Loquēre** fīliīs Isrāēl et **dīcēs** ad eōs: Quandō trānsgressī **fuerītis** Iordānem in terram Chanaan,
11 ēligētis urbēs, quae **esse** dēbeant in praesidia fugitīvōrum, quī nōlentēs sanguinem fūderint;
12 erunt vōbīs urbēs refugiī contrā ultōrem, et occīsor nōn moriētur, dōnec stet in cōnspectū congregātiōnis, et **causa** illīus iūdicētur.
13 Dē ipsīs autem sex urbibus, quae ad fugitīvōrum subsidia sēparantur,
14 trēs erunt trāns Iordānem et trēs in **terrā** Chanaan,
15 tam fīliīs Isrāēl quam advenīs atque peregrīnīs, ut cōnfugiat ad eās sex, quī nōlēns sanguinem fūderit.
16 Sī **quis** ferrō percusserit, et mortuus fuerit, quī **percussus** **est**, reus erit homicīdiī et ipse moriētur.
17 Sī lapidem mortiferum iēcerit, et **ictus** **occīderit**, similiter pūniētur.
18 Sī lignō mortiferō percusserit eum et interfēcerit, **homicīda** **est**; ipse morte pūniētur.
19 Ultor sanguinis homicīdam interficiet: statim ut apprehenderit eum, interficiet.
20 Sī per **odium** **quis** hominem impulerit vel iēcerit quippiam in eum per īnsidiās
21 aut, cum **esset** inimīcus, manū percusserit, et ille mortuus fuerit, percussor homicīdiī reus erit: ultor sanguinis statim ut invēnerit eum, iugulābit.
22 Quod sī fortuitū et absque **odiō** eum percusserit vel quidpiam in eum iēcerit absque īnsidiīs,
23 vel quemlibet lapidem mortiferum in eum dēvolverit, cum eum nōn vīdisset, et ille mortuus **est**, quamvīs eum nōn ōderit nec quaesierit **eī** **mālum**,
24 iūdicābit congregātiō inter percussōrem et ultōrem sanguinis secundum hās rēgulās
25 et līberābit occīsōrem dē manū ultōris sanguinis et redūcet in cīvitātem refugiī, ad quam cōnfūgerat, manēbitque ibi, dōnec sacerdōs magnus, quī oleō sānctō **ūnctus** **est**, moriātur.
26 Sī interfector extrā fīnēs cīvitātis refugiī, in quam cōnfūgerat, exierit,
27 et invēnerit eum ultor sanguinis ibi et interfēcerit, absque **noxā** erit, quī eum **occīderit**;
28 dēbuerat enim profugus usque ad mortem pontificis in cīvitāte refugiī **residēre**. Postquam autem ille obierit, **homicīda** revertētur in terram suam.
29 Haec erunt vōbīs in **lēgitima** iūdiciī prō generātiōnibus vestrīs, in cūnctīs habitātiōnibus vestrīs.
30 **Homicīda** sub testibus **occīdētur**; ad ūnīus testimōnium nūllus ad mortem condemnābitur.
31 Nōn accipiētis pretium prō eō, quī reus **est** sanguinis, sed moriētur.
32 Neque accipiētis pretium, ut fugiat in cīvitātem refugiī **suī**, ut revertātur et habitet in **terrā** ante mortem **sacerdōtis**.
33 Nōn polluētis terram habitātiōnis vestrae, quia sanguis polluit terram, nec aliter expiārī potest **nisi** per eius sanguinem, quī alterīus sanguinem fūderit.
34 Nōn maculābitis terram habitātiōnis vestrae, mē commorante vōbīscum. Ego enim sum Dominus, quī habitō inter fīliōs Isrāēl ”.
36
1 Accessērunt autem et prīncipēs familiārum **tribus** fīliōrum Galaad fīliī Machir fīliī Mānāsse dē stirpe fīliōrum Ioseph; locūtīque sunt Moȳsī **cōram** prīncipibus familiārum Isrāēl
2 atque dīxērunt: “ Tibi dominō nostrō praecēpit Dominus, ut terram sorte dīviderēs fīliīs Isrāēl et ut fīliābus Salphaad frātris nostrī darēs hērēditātem dēbitam patrī;
3 quās sī alterīus **tribus** hominēs uxōrēs accēperint, sequētur possessiō **sua**, et **trānslāta** ad aliam tribum dē **nostrā** **hērēditāte** minuētur.
4 Atque **ita** fīet, ut cum iobeleus advēnerit, addētur possessiō eārum possessiōnī **tribus**, ad quam pertinent, et ā possessiōne **tribus** patrum nostrōrum auferētur ”.
5 Respondit Moysēs fīliīs Isrāēl et, Dominō praecipiente, ait: “ **Rēctē** **tribus** fīliōrum Ioseph **locūta** **est**,
6 et haec lēx super fīliābus Salphaad ā Dominō **prōmulgāta** **est**: Nūbant, quibus volunt, tantum ut suae **tribūs** hominibus,
7 nē commisceātur possessiō fīliōrum Isrāēl dē tribū in tribum; fīliī Isrāēl adhaerēbunt possessiōnī **tribus** patrum suōrum,
8 et cūnctae fīliae hērēdēs ē fīliīs Isrāēl marītōs ē cognātiōne **tribūs** patrum suōrum accipient, ut hērēditās permaneat in familiīs,
9 nec commisceātur possessiō dē tribū in tribum alteram, sed fīliī Isrāēl adhaerēbunt possessiōnī tribuum suārum ”.
10 Sīcut mandāvit Dominus Moȳsī, sīc fēcērunt fīliae Salphaad
11 et nūpsērunt Maala et Thersa et Hegla et Melcha et Noa fīliīs patruōrum suōrum
12 dē familiīs Mānāsse, quī fuit fīlius Ioseph; et possessiō, quae illīs fuerat **attribūta**, mānsit in tribū et **familiā** patris eārum.
13 Haec sunt **mandāta** atque iūdicia, quae mandāvit Dominus per **manum** Moȳsī ad fīliōs Isrāēl in campestribus Moab suprā Iordānem contrā Ierichō.
