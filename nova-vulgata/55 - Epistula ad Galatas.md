# AD GALĀTĀS **EPISTULA** SANTĪ PAULĪ APOSTOLĪ

[1](#1) [2](#2) [3](#3) [4](#4) [5](#5) [6](#6)

## 1

1 Paulus apostolus, nōn ab hominibus neque per hominem, sed per **Iēsum** Chrīstum et Deum Patrem, quī suscitāvit eum ā mortuīs,

2 et, quī mēcum sunt, omnēs frātrēs ecclēsiīs Galatiae:

3 **grātia** vōbīs et pāx ā Deō Patre nostrō et Dominō Iēsū Chrīstō,

4 quī **dedit** sēmetipsum prō **peccātīs** nostrīs, ut ēriperet nōs dē praesentī saeculō nēquam secundum voluntātem Deī et Patrīs nostrī,

5 cui **glōria** in saecula saeculōrum. Āmēn.

6 Mīror quod tam **cito** **trānsferiminī** ab eō, quī vōs vocāvit in **grātiā** Chrīstī, in aliud ēvangelium;

7 quod nōn **est** aliud, **nisi** sunt aliquī, quī vōs conturbant et volunt **convertere** ēvangelium Chrīstī.

8 Sed licet nōs aut angelus dē caelō ēvangelīzet vōbīs praeterquam quod ēvangelīzāvimus vōbīs, **anathēma** sit!

9 Sīcut praedīximus, et nunc iterum **dīcō**: Sī **quis** vōbīs ēvangelīzāverit praeter id, quod accēpistis, **anathēma** sit!

10 **Modo** enim hominibus suādeō aut Deō? Aut quaerō hominibus **placēre**? Sī adhūc hominibus placērem, Chrīstī servus nōn essem!

11 **Notum** enim vōbīs faciō, frātrēs, ēvangelium, quod ēvangelīzātum **est** ā mē, quia nōn **est** secundum hominem;

12 neque enim ego ab homine accēpī illud neque didicī sed per revēlātiōnem Iēsū Chrīstī.

13 Audīstis enim conversātiōnem meam aliquandō in Iūdaismō, quoniam suprā modum persequēbar ecclēsiam Deī et expugnābam illam;

14 et prōficiēbam in Iūdaismō suprā multōs coaetāneōs in genere meō, abundantius aemulātor exsistēns paternārum meārum trāditiōnum.

15 Cum autem placuit Deō, quī mē sēgregāvit dē uterō mātris meae et vocāvit per grātiam suam,

16 ut revēlāret Fīlium suum in mē, ut ēvangelīzārem illum in gentibus, continuō nōn contulī cum carne et sanguine

17 neque ascendī Hierosolymam ad antecessōrēs meōs apostolōs; sed abiī in Arabiam et iterum reversus sum **Damascum**.

18 Deinde post annōs trēs, ascendī Hierosolymam **vidēre** Cepham et mānsī apud eum diēbus quīndecim;

19 alium autem apostolōrum nōn vīdī, **nisi** Iacobum frātrem Dominī.

20 Quae autem scrībō vōbīs, ecce **cōram** Deō quia nōn mentior.

21 Deinde **venī** in partēs **Syriae** et Ciliciae.

22 Eram autem ignōtus faciē ecclēsiīs Iūdaeae, quae sunt in Chrīstō;

23 tantum autem audītum habēbant: “ Quī persequēbātur nōs aliquandō, nunc ēvangelīzat fidem, quam aliquandō expugnābat ”,

24 et in mē glōrificābant Deum.

## 2

1 Deinde post annōs quattuor decim, iterum ascendī Hierosō lymam cum Barnabā, assūmptō et Titō;

2 ascendī autem secundum revēlātiōnem; et contulī cum illīs ēvangelium, quod **praedicō** in gentibus, seorsum autem hīs, quī observābantur, nē forte in vacuum currerem aut cucurrissem.

3 Sed neque Titus, quī mēcum erat, cum **esset** Graecus, compulsus **est** circumcīdī.

4 Sed propter subintrōductōs falsōs frātrēs, quī subintroiērunt explōrāre lībertātem nostram, quam habēmus in Chrīstō Iēsū, ut nōs in servitūtem redigerent;

5 quibus neque ad hōram cessimus subicientēs nōs, ut **vēritās** ēvangeliī permaneat apud vōs.

6 Ab hīs autem, quī vidēbantur **esse** aliquid — quālēs aliquandō fuerint, nihil **mea** interest; Deus **persōnam** hominis nōn accipit — mihi enim, quī observābantur, nihil contulērunt,

7 sed ē contrā, cum vīdissent quod crēditum **est** mihi ēvangelium praepūtiī, sīcut Petrō circumcīsiōnis

8 — quī enim operātus **est** Petrō in apostolātum circumcīsiōnis, operātus **est** et mihi inter gentēs —

9 et cum cognōvissent grātiam, quae **data** **est** mihi, Iacobus et Cephās et Iōannēs, quī vidēbantur columnae **esse**, dexterās dedērunt mihi et Barnabae commūniōnis, ut nōs in gentēs, ipsī autem in circumcīsiōnem;

10 tantum ut pauperum memorēs **essēmus**, quod etiam sollicitus fuī **hoc** ipsum facere.

11 Cum autem vēnisset Cephās Antiochīam, in faciem **eī** restitī, quia **reprehēnsibilis** erat.

12 Prius enim quam venīrent quīdam ab Iacobō, cum gentibus comedēbat; cum autem vēnissent, subtrahēbat et sēgregābat sē, timēns eōs, quī ex circumcīsiōne erant.

13 Et simulātiōnī eius cōnsēnsērunt cēterī Iūdaeī, **ita** ut et Barnabās simul abdūcerētur illōrum simulātiōne.

14 Sed cum vīdissem quod nōn **rēctē** ambulārent ad vēritātem ēvangeliī, dīxī Cephae **cōram** omnibus: “ Sī tū, cum Iūdaeus sīs, gentīliter et nōn **Iūdaicē** **vīvis**, quōmodo gentēs cōgis iūdaīzāre? ”.

15 Nōs **nātūrā** Iūdaeī et nōn ex gentibus peccātōrēs,

16 scientēs autem quod nōn iustificātur homō ex operibus **lēgis**, **nisi** per fidem Iēsū Chrīstī, et nōs in Chrīstum **Iēsum** crēdidimus, ut iustificēmur ex **fide** Chrīstī et nōn ex operibus **lēgis**, quoniam ex operibus **lēgis** nōn iustificābitur **omnis** **carō**.

17 Quodsī quaerentēs iustificārī in Chrīstō, inventī sumus et ipsī peccātōrēs, numquid Chrīstus peccātī minister **est**? Absit!

18 Sī enim, quae dēstrūxī, haec iterum aedificō, praevāricātōrem mē cōnstituō.

19 Ego enim per lēgem **lēgī** mortuus sum, ut Deō vīvam. Chrīstō cōnfīxus sum crucī;

20 vīvō autem iam nōn ego, vīvit vērō in mē Chrīstus; quod autem nunc vīvō in carne, in **fide** vīvō Fīliī Deī, quī dīlēxit mē et trādidit sēipsum prō mē.

21 Nōn irritam faciō grātiam Deī; sī enim per lēgem **iūstitiā**, ergō Chrīstus grātīs mortuus **est**.

## 3

1 Ō īnsēnsātī Galatae, **quis** vōs fascināvit, ante quōrum oculōs **Iēsus** Chrīstus dēscrīptus **est** crucifīxus?

2 **Hoc** **sōlum** volō ā vōbīs **discere**: Ex operibus **lēgis** Spīritum accēpistis an ex audītū fideī?

3 Sīc stultī **estis**? Cum Spīritū **coeperītis**, nunc carne cōnsummāminī?

4 **Tanta** passī **estis** **sine** **causā**? Sī tamen et **sine** **causā**!

5 Quī ergō tribuit vōbīs Spīritum et operātur virtūtēs in vōbīs, ex operibus **lēgis** an ex audītū fideī?

6 Sīcut Abraham crēdidit Deō, et reputātum **est** **eī** ad iūstitiam.

7 Cognōscitis ergō quia quī ex **fide** sunt, hī sunt fīliī Abrahae.

8 Prōvidēns autem **Scrīptūra**, quia ex **fide** iustificat gentēs Deus, praenūntiāvit Abrahae: “Benedīcentur in tē omnēs gentēs”.

9 Igitur, quī ex **fide** sunt, benedī cuntur cum fidēlī Abraham.

10 Quīcumque enim ex operibus **lēgis** sunt, sub maledictō sunt; scrīptum **est** enim: “ Maledictus **omnis**, quī nōn permānserit in omnibus, quae **scrīpta** sunt in **librō** **lēgis**, ut faciat **ea** ”.

11 Quoniam autem in **lēge** nēmō iustificātur apud Deum manifēstum **est**, quia iūstus ex **fide** vīvet;

12 lēx autem nōn **est** ex **fide**; sed, quī fēcerit **ea**, vīvet in illīs.

13 Chrīstus nōs redēmit dē maledictō **lēgis** **factus** prō nōbīs maledictum, quia scrīptum **est**: “ Maledictus **omnis**, quī pendet in lignō ”,

14 ut in gentēs benedictiō Abrahae fieret in Chrīstō Iēsū, ut prōmissiōnem **Spīritūs** accipiāmus per fidem.

15 Frātrēs, secundum hominem **dīcō**, tamen hominis cōnfirmātum testāmentum nēmō irritum facit aut superōrdinat.

16 Abrahae autem dictae sunt prōmissiōnēs et sēminī eius. Nōn dīcit: “ Et sēminibus ”, quasi in multīs, sed quasi in ūnō: “Et sēminī tuō”, quī **est** Chrīstus.

17 **Hoc** autem **dīcō**: Testāmentum cōnfirmātum ā Deō, quae post quadringentōs et trīgintā annōs **facta** **est** lēx, nōn irritum facit ad ēvacuandam prōmissiōnem.

18 Nam sī ex **lēge** hērēditās, iam nōn ex prōmissiōne; Abrahae autem per prōmissiōnem dōnāvit Deus.

19 Quid igitur lēx? Propter trānsgressiōnēs **apposita** **est**, dōnec venīret sēmen, cui prōmissum **est**, **ōrdināta** per angelōs in manū mediātōris.

20 Mediātor autem ūnīus nōn **est**, Deus autem ūnus **est**.

21 Lēx ergō adversus **prōmissa** Deī? Absit. Sī enim **data** **esset** lēx, quae posset vīvificāre, **vērē** ex **lēge** **esset** **iūstitiā**.

22 Sed conclūsit **Scrīptūra** omnia sub peccātō, ut prōmissiō ex **fide** Iēsū Chrīstī darētur crēdentibus.

23 Prius autem quam venīret **fidēs**, sub **lēge** cūstōdiēbāmur conclūsī in eam fidem, quae **revēlanda** erat.

24 Itaque lēx paedagōgus noster fuit in Chrīstum, ut ex **fide** iustificēmur;

25 at ubi **venit** **fidēs**, iam nōn sumus sub paedagōgō.

26 Omnēs enim fīliī Deī **estis** per fidem in Chrīstō Iēsū.

27 Quīcumque enim in Chrīstum baptīzātī **estis**, Chrīstum induistis:

28 nōn **est** Iūdaeus neque Graecus, nōn **est** servus neque **liber**, nōn **est** masculus et **fēmina**; omnēs enim vōs ūnus **estis** in Chrīstō Iēsū.

29 Sī autem vōs Chrīstī, ergō Abrahae sēmen **estis**, secundum prōmissiōnem hērēdēs.

## 4

1 **Dīcō** autem: Quantō tempore hērēs parvulus **est**, nihil differt ā servō, cum sit dominus omnium,

2 sed sub tūtōribus **est** et āctōribus usque ad praefīnītum tempus ā patre.

3 **Ita** et nōs, cum **essēmus** parvulī, sub elementīs mundī erāmus servientēs;

4 at ubi **venit** plēnitūdō temporis, mīsit Deus Fīlium suum, factum ex muliere, factum sub **lēge**,

5 ut eōs, quī sub **lēge** erant, redimeret, ut adoptiōnem fīliōrum reciperēmus.

6 Quoniam autem **estis** fīliī, mīsit Deus Spīritum Fīliī **suī** in **corda** **nostra** clāmantem: “ **Abbā**, Pater! ”.

7 Itaque iam nōn **es** servus sed fīlius; quod sī fīlius, et hērēs per Deum.

8 Sed tunc quidem ignōrantēs Deum, hīs, quī **nātūra** nōn sunt dīī, servīstis;

9 nunc autem, cum **cognōverītis** Deum, immō cognitī **sītis** ā Deō, quōmodo convertiminī iterum ad **īnfirma** et **egēna** elementa, quibus rūrsus ut anteā servīre vultis?

10 Diēs **observātis** et mēnsēs et tempora et annōs!

11 Timeō vōs, nē forte **sine** **causā** labōrāverim in vōbīs.

12 **Estōte** sīcut ego, quia et ego sīcut vōs; frātrēs, obsecrō vōs. Nihil mē laesistis;

13 **scītis** autem quia per īnfirmitātem **carnis** prīdem vōbīs ēvangelīzāvī,

14 et tentātiōnem vestram in carne **meā** nōn sprēvistis neque respuistis, sed sīcut angelum Deī excēpistis mē, sīcut Chrīstum **Iēsum**.

15 **Ubi** **est** ergō beātitūdō **vestra**? Testimōnium enim perhibeō vōbīs, quia, sī fierī posset, oculōs vestrōs ēruissētis et dedissētis mihi.

16 Ergō inimīcus vōbīs **factus** sum, vērum dīcēns vōbīs?

17 Aemulantur vōs nōn **bene**, sed **exclūdere** vōs volunt, ut illōs aemulēminī.

18 Bonum **est** autem aemulārī in bonō semper, et nōn tantum cum praesēns sum apud vōs,

19 fīliolī meī, quōs iterum parturiō, dōnec fōrmētur Chrīstus in vōbīs!

20 Vellem autem **esse** apud vōs **modo** et mūtāre **vōcem** meam, quoniam incertus sum in vōbīs.

21 Dīcite mihi, quī sub **lēge** vultis **esse**: Lēgem nōn **audītis**?

22 Scrīptum **est** enim quoniam Abraham duōs fīliōs habuit, ūnum dē **ancillā** et ūnum dē **lībera**.

23 Sed quī dē **ancillā**, secundum carnem **nātus** **est**; quī autem dē **līberā**, per prōmissiōnem.

24 Quae sunt per allēgoriam **dicta**; ipsae enim sunt duo Testāmenta, ūnum quidem ā monte Sināī, in servitūtem generāns, quod **est** Agar.

25 Illud vērō Agar mōns **est** Sināī in **Arabiā**, respondet autem Ierusālem, quae nunc **est**; servit enim cum fīliīs **suīs**.

26 **Illa** autem, quae sūrsum **est** Ierusālem, **lībera** **est**, quae **est** māter **nostra**;

27 scrīptum **est** enim:

“ Laetāre, **sterilis**, quae nōn **paris**,

ērumpe et exclāmā, quae nōn **parturīs**,

quia multī fīliī dēsertae

**magis** quam eius, quae habet **virum** ”.

28 Vōs autem, frātrēs, secundum Isaac prōmissiōnis fīliī **estis**.

29 Sed quōmodo tunc, quī secundum carnem **nātus** fuerat, persequēbātur eum, quī secundum spīritum, **ita** et nunc.

30 Sed quid dīcit **Scrīptūra**? “ Ēice ancillam et fīlium eius; nōn enim hērēs erit fīlius ancillae cum fīliō līberae ”.

31 Itaque, frātrēs, nōn sumus ancillae fīliī sed līberae.

## 5

1 Hāc lībertāte nōs Chrīstus līberāvit; **statē** igitur et nōlīte iterum iugō **servitūtīs** dētinērī.

2 Ecce ego Paulus **dīcō** vōbīs quoniam, sī circumcīdāminī, Chrīstus vōbīs nihil prōderit.

3 Testificor autem rūrsum omnī hominī circumcīdentī sē quoniam dēbitor **est** ūniversae **lēgis** faciendae.

4 Ēvacuātī **estis** ā Chrīstō, quī in **lēge** iustificāminī, ā **grātiā** **excidistis**.

5 Nōs enim Spīritū ex **fide** spem iūstitiae exspectāmus.

6 Nam in Chrīstō Iēsū neque circumcīsiō aliquid valet neque praepūtium, sed **fidēs**, quae per cāritātem operātur.

7 Currēbātis **bene**; **quis** vōs impedīvit vēritātī nōn oboedīre?

8 Haec persuāsiō nōn **est** ex eō, quī vocat vōs.

9 Modicum fermentum **tōtam** massam corrumpit.

10 Ego cōnfīdō in vōbīs in Dominō, quod nihil aliud sapiētis; quī autem conturbat vōs, portābit iūdicium, quīcumque **est** ille.

11 Ego autem, frātrēs, sī circumcīsiōnem adhūc **praedicō**, quid adhūc persecūtiōnem patior? Ergō ēvacuātum **est** scandalum **crucis**.

12 Utinam et abscīdantur, quī vōs conturbant!

13 Vōs enim in lībertātem vocātī **estis**, frātrēs; tantum nē lībertātem in occāsiōnem dētis carnī, sed per cāritātem **servītē** invicem.

14 **Omnis** enim lēx in ūnō sermōne implētur, in **hōc**: Dīligēs proximum tuum sīcut tēipsum.

15 Quod sī invicem mordētis et **dēvorātis**, vidēte, nē ab invicem cōnsūmāminī!

16 **Dīcō** autem: **Spīritū** **ambulātē** et concupiscentiam **carnis** nē **perfēcerītis**.

17 **Cārō** enim concupīscit adversus Spīritum, **Spīritus** autem adversus carnem; haec enim invicem adversantur, ut nōn, quaecumque vultis, **illa** faciātis.

18 Quod sī Spīritū dūciminī, nōn **estis** sub **lēge**.

19 **Manifēsta** autem sunt **opera** **carnis**, quae sunt fornicātiō, **immunditia**, **luxuria**,

20 īdōlōrum **servitūs**, venēficia, inimīcitiae, contentiōnēs, aemulātiōnēs, īrae, rixae, dissēnsiōnēs, sectae,

21 invidiae, ēbrietātēs, cōmissātiōnēs et hīs similia; quae **praedicō** vōbīs, sīcut praedīxī, quoniam, quī tālia agunt, rēgnum Deī nōn cōnsequentur.

22 **Frūctus** autem **Spīritus** **est** **cāritās**, gaudium, pāx, longanimitās, benignitās, bonitās, **fidēs**,

23 mānsuētūdō, **continentia**; adversus huiusmodī nōn **est** lēx.

24 Quī autem sunt Chrīstī Iēsū, carnem crucifīxērunt cum vitiīs et concupiscentiīs.

25 Sī vīvimus Spīritū, Spīritū et ambulēmus.

26 Nōn efficiāmur **inānis** glōriae cupidī, invicem prōvocantēs, invicem invidentēs.

## 6

1 Frātrēs, et sī praeoccupātus fuerit homō in aliquō dēlictō, vōs, quī spīritālēs **estis**, huiusmodī īnstruite in spīritū lēnitātis, cōnsīderāns tēipsum, nē et tū tentēris.

2 Alter alterīus **onera** **portāte** et sīc adimplēbitis lēgem Chrīstī.

3 Nam sī **quis** exīstimat sē aliquid **esse**, cum sit nihil, ipse sē sēdūcit;

4 opus autem suum probet ūnusquisque et sīc in sēmetipsō tantum glōriātiōnem habēbit et nōn in alterō.

5 Ūnusquisque enim onus suum portābit.

6 Commūnicet autem **is**, quī catēchīzātur verbum, **eī** quī sē catēchīzat, in omnibus bonīs.

7 Nōlīte errāre: Deus nōn irrīdētur. Quae enim sēmināverit homō, haec et **mētet**;

8 quoniam, quī sēminat in carne **suā**, dē carne **mētet** corruptiōnem; quī autem sēminat in Spīritū, dē Spīritū **mētet** vītam aeternam.

9 Bonum autem facientēs īnfatīgābilēs, tempore enim suō **mētēmus** nōn dēficientēs.

10 Ergō dum tempus habēmus, operēmur bonum ad omnēs, **maximē** autem ad domesticōs fideī.

11 Vidēte quālibus litterīs scrīpsī vōbīs **meā** manū.

12 Quīcumque volunt **placēre** in carne, hī cōgunt vōs circumcīdī, tantum ut **crucis** Chrīstī persecūtiōnem nōn patiantur;

13 neque enim, quī circumcīduntur, lēgem cūstōdiunt, sed volunt vōs circumcīdī, ut in carne **vestrā** glōrientur.

14 Mihi autem absit glōriārī, **nisi** in cruce Dominī nostrī Iēsū Chrīstī, per quem mihi mundus crucifīxus **est**, et ego mundō.

15 Neque enim circumcīsiō aliquid **est** neque praepūtium sed **nova** **creātūra**.

16 Et quīcumque hanc rēgulam secūtī fuerint, pāx super illōs et **misericordiā** et super Isrāēl Deī.

17 Dē cēterō nēmō mihi molestus sit; ego enim **stigmata** Iēsū in super corpore meō portō.

18 **Grātia** Dominī nostrī Iēsū Chrīstī cum spīritū vestrō, frātrēs. Āmēn.


