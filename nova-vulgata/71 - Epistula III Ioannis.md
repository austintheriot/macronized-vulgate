**EPISTULA** IĪĪ **IŌANNIS**

1 Presbyter Gāiō cārissimō, quem ego dīligō in vēritāte.

2 **Cārissimē**, in omnibus exoptō **prōsperē** tē **agere** et valēre, sīcut **prōsperē** agit **anima** **tua**. 

3 Nam gāvīsus sum valdē, venientibus frātribus et testimōnium perhibentibus vēritātī tuae, quōmodo tū in vēritāte ambulēs. 

4 Maius hōrum nōn habeō gaudium, quam ut audiam fīliōs meōs in vēritāte ambulāre.

5 **Cārissimē**, fidēliter **facis**, quidquid **operāris** in frātrēs et **hoc** in peregrīnōs, 

6 quī testimōnium reddidērunt cāritātī tuae in cōnspectū ecclēsiae. **Bene** faciēs subveniēns illīs in **viā** **dignē** Deō; 

7 prō nōmine enim **profectī** sunt, nihil accipientēs ā gentīlibus. 

8 Nōs ergō dēbēmus sublevāre huiusmodī, ut cooperātōrēs sīmus vēritātis.

9 Scrīpsī aliquid ecclēsiae; sed **is** quī amat prīmātum **gerere** in eīs, Diotrephēs, nōn recipit nōs. 

10 Propter **hoc**, sī vēnerō, commonēbō eius **opera**, quae facit verbīs malignīs garriēns in nōs; et quasi nōn **eī** **ista** sufficiant, nec ipse suscipit frātrēs et eōs, quī cū piunt, prohibet et dē **ecclēsiā** ēicit.

11 **Cārissime**, nōlī imitārī **mālum**, sed quod bonum **est**. Quī benefacit, ex Deō **est**; quī malefacit, nōn vīdit Deum.

12 Dēmētriō testimōnium redditur ab omnibus et ab **ipsā** vēritāte; sed et nōs testimōnium perhibēmus, et scīs quoniam testimōnium nostrum vērum **est**.

13 **Multa** habuī **scrībere** tibi, sed nōlō per ātrāmentum et calamum **scrībere** tibi; 

14 spērō autem prōtinus tē **vidēre**, et **os** ad **os** loquēmur.

15 Pāx tibi. Salūtant tē **amīcī**. Salūtā amīcōs nōminātim.


