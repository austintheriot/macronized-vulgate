# **EPISTULA** Ī PETRĪ

[1](#1) [2](#2) [3](#3) [4](#4) [5](#5)

## 1

1 Petrus apostolus Iēsū Chrīstī ēlēctīs advenīs dispersiōnis Pontī, Galatiae, Cappadociae, Asiae et Bīthȳniae,

2 secundum praescientiam Deī Patris, in sānctificātiōne **Spīritus**, in oboedientiam et aspersiōnem sanguinis Iēsū Chrīstī: **grātia** vōbīs et pāx multiplicētur.

3 Benedictus Deus et Pater Dominī nostrī Iēsū Chrīstī, quī secundum magnam misericordiam suam regenerāvit nōs in spem vīvam per resurrēctiōnem Iēsū Chrīstī ex mortuīs,

4 in hērēditātem incorruptibilem et incontāminātam et immarcescibilem, cōnservātam in caelīs propter vōs,

5 quī in virtūte Deī cūstōdīminī per fidem in salūtem, parātam revēlārī in tempore novissimō.

6 In quō **exsultātis**, modicum nunc sī oportet contrīstātī in variīs tentātiōnibus,

7 ut **probātiō** vestrae fideī multō pretiōsior aurō, quod perit, per ignem quidem probātō, inveniātur in laudem et glōriam et honōrem in revēlātiōne Iēsū Chrīstī.

8 Quem cum nōn **vīderītis**, dīligitis; in quem nunc nōn videntēs, crēdentēs autem, **exsultātīs** **laetitiā** inēnārrābilī et **glōrificāta**,

9 reportantēs fīnem fideī vestrae salūtem animārum.

10 Dē **quā** salūte exquīsiērunt atque scrūtātī sunt prophētae, quī dē **futūrā** in vōs **grātiā** prophetāvērunt,

11 scrūtantēs in quod vel quāle tempus significāret, quī erat in eīs **Spīritus** Chrīstī, praenūntiāns eās, quae in Chrīstō sunt, passiōnēs et posteriōrēs glōriās;

12 quibus revēlātum **est** quia nōn sibi ipsīs, vōbīs autem ministrābant **ea**, quae nunc **nūntiāta** sunt vōbīs per eōs, quī ēvangelīzāvērunt vōs, Spīritū Sānctō missō dē caelō, in quae dēsīderant angelī prōspicere.

13 Propter quod succīnctī lumbōs **mentis** vestrae, sōbriī, **perfectē** **spērātē** in eam, quae offertur vōbīs, grātiam in revēlātiōne Iēsū Chrīstī.

14 Quasi fīliī oboedientiae, nōn cōnfigūrātī priōribus in **ignōrantiā** **vestra** dēsīderiīs,

15 sed secundum eum, quī vocāvit vōs, sānctum, et ipsī sānctī in omnī conversātiōne **sītis**,

16 quoniam scrīptum **est**: ”Sānctī eritis, quia ego sānctus sum”.

17 Et sī Patrem **invocātis** eum, quī **sine** acceptiōne **persōnārum** iūdicat secundum ūnīuscuiusque opus, in timōre **incolātūs** vestrī tempore conversāminī,

18 scientēs quod nōn corruptibilibus argentō vel aurō redēmptī **estis** dē **vāna** **vestrā** conversātiōne ā patribus **trādita**,

19 sed pretiōsō sanguine quasi Agnī incontāminātī et immaculātī Chrīstī,

20 praecognitī quidem ante cōnstitūtiōnem mundī, manifestātī autem novissimīs temporibus propter vōs,

21 quī per ipsum fidēlēs **estis** in Deum, quī suscitāvit eum ā mortuīs et **dedit** **eī** glōriam, ut **fidēs** **vestra** et spēs **esset** in Deum.

22 Animās vestrās castificantēs in **oboedientiā** vēritātis ad frāternitātis amōrem nōn fictum, ex **corde** invicem dīligite attentius,

23 renātī nōn ex sēmine corruptibilī sed incorruptibilī per verbum Deī vīvum et permanēns:

24 quia

**omnis** **carō** ut fēnum,

et **omnis** **glōria** eius tamquam flōs fēnī.

Exāruit fēnum, et flōs **dēcidit**;

25 verbum autem Dominī **manet** in aeternum.

**Hoc** **est** autem verbum, quod ēvangelīzātum **est** in vōs.

## 2

1 Dēpōnentēs igitur omnem ma litiam et omnem dolum et simū lātiōnēs et invidiās et omnēs dētractiōnēs,

2 sīcut **modo** genitī īnfantēs, ratiōnāle **sine** dolō lac concupīscite, ut in eō crēscātis in salūtem,

3 sī gustāstis quoniam **dulcis** Dominus.

4 Ad quem accēdentēs, lapidem vīvum, ab hominibus quidem reprobātum, **cōram** Deō autem ēlēctum, pretiōsum,

5 et ipsī tamquam lapidēs vīvī aedificāminī **domūs** **spīritālis** in sacerdōtium sānctum offerre spīritālēs hostiās acceptābilēs Deō per Iēsum Chrīstum.

6 Propter quod continet **Scrīptūra**:

”Ecce pōnō in **Sīōn** lapidem angulārem, ēlēctum, pretiōsum;

et, quī crēdit in eō, nōn cōnfundētur”.

7 Vōbīs igitur honor crēdentibus; nōn crēdentibus autem

”**Lapis**, quem reprobāvērunt aedificantēs, **hic** **factus** **est** in caput angulī”

8 et ”**lapis** offēnsiōnis et **petra** scandalī”; quī offendunt verbō nōn crēdentēs, in quod et positī sunt.

9 Vōs autem **genus** ēlēctum, rēgāle sacerdōtium, gēns **sānctā**, **populus** in acquīsītiōnem, ut virtūtēs annūntiētis eius, quī dē tenebrīs vōs vocāvit in admīrābile lūmen suum:

10 quī aliquandō nōn **populus**, nunc autem **populus** Deī; quī nōn cōnsecūtī misericordiam, nunc autem misericordiam cōnsecūtī.

11 Cārissimī, obsecrō tamquam advenās et peregrīnōs abstinēre vōs ā carnālibus dēsīderiīs, quae mīlitant adversus animam;

12 conversātiōnem vestram inter gentēs habentēs bonam, ut in eō, quod dētrectant dē vōbīs tamquam dē malefactōribus, ex bonīs operibus cōnsīderantēs glōrificent Deum in **diē** vīsitātiōnis.

13 Subiectī **ēstote** omnī hūmānae creātūrae propter Dominum: sīve **rēgī** quasi praecellentī

14 sīve ducibus tamquam ab eō missīs ad vindictam malefactōrum, laudem vērō bonōrum;

15 quia sīc **est** voluntās Deī, ut benefacientēs **obmūtēscere** faciātis imprūdentium hominum ignōrantiam,

16 quasi **libērī**, et nōn quasi vēlāmen habentēs malitiae lībertātem, sed sīcut servī Deī.

17 Omnēs **honōrāte**, frāternitātem dīligite, Deum timēte, rēgem **honōrificāte**.

18 Servī, subditī **ēstote** in omnī timōre dominīs, nōn tantum bonīs et modestīs sed etiam prāvīs.

19 Haec **est** enim **grātia**, sī propter cōnscientiam Deī sustinet **quis** trīstitiās, patiēns **iniūstē**.

20 Quae enim **glōria** **est**, sī peccantēs et colaphīzātī sustinētis? Sed sī benefacientēs et patientēs sustinētis, haec **est** **grātia** apud Deum.

21 In **hōc** enim vocātī **estis**, quia

et Chrīstus **passus** **est** prō vōbīs,

vōbīs relinquēns exemplum,

ut sequāminī vestīgia eius:

22 quī peccātum nōn fēcit,

nec **inventus** **est** dolus in ōre ipsīus;

23 quī cum maledīcerētur, nōn remaledīcēbat;

cum **paterētur**, nōn comminābātur, commendābat autem **iūstē** iūdicantī;

24 quī **peccāta** **nostra** ipse pertulit

in corpore suō super lignum,

ut **peccātīs** mortuī iūstitiae vīverēmus;

cuius līvōre sānātī **estis**.

25 Erātis enim sīcut ovēs errantēs,

sed conversī **estis** nunc ad pāstōrem et epīscopum animārum vestrārum.



## 3

1 Similiter mulierēs subditae sint **suīs** **virīs**, ut et sī quī nōn cre dunt verbō, per mulierum conversātiōnem **sine** verbō lucrifīant,

2 cōnsīderantēs castam in timōre conversātiōnem vestram;

3 quārum sit nōn extrīnsecus capillātūrae aut circumdatiōnis aurī aut indūmentī vestīmentōrum **cultūs**,

4 sed quī absconditus **cordis** **est** homō, in incorruptibilitāte **mītis** et quiētī **spīritus**, quī **est** in cōnspectū Deī locuplēs.

5 Sīc enim aliquandō et sānctae mulierēs spērantēs in Deō ōrnābant sē subiectae propriīs **vīrīs**,

6 sīcut **Sarā** oboediēbat Abrahae dominum eum vocāns: cuius **estis** fīliae benefacientēs et nōn timentēs ūllam perturbātiōnem.

7 **Virī** similiter cohabitantēs secundum scientiam quasi īnfirmiōrī vāsō muliebrī impertientēs honōrem, tamquam et cohērēdibus grātiae vītae, **utī** nē impediantur ōrātiōnēs vestrae.

8 In fīne autem omnēs ūnanimēs, compatientēs, frāternitātis amātōrēs, misericordēs, humilēs,

9 nōn reddentēs **malum** prō **malō** vel maledictum prō maledictō, sed ē contrāriō benedīcentēs, quia in **hōc** vocātī **estis**, ut benedictiōnem **hērēditātē** accipiātis.

10 ”Quī enim vult vītam **dīligere**

et **vidēre** diēs bonōs,

coerceat linguam suam ā **mālō**,

11 et **labia** eius nē loquantur dolum;

dēclīnet autem ā **malō** et faciat bonum,

inquīrat pācem et persequātur eam.

12 Quia oculī Dominī super iūstōs,

et aurēs eius in precēs eōrum;

**vultūs** autem Dominī super facientēs **mala**”.

13 Et **quis** **est** quī vōbīs noceat, sī bonī aemulātōrēs **fuerītis**?

14 Sed et sī patiminī propter iūstitiam, beātī! Timōrem autem eōrum nē **timuerītis** et nōn conturbēminī,

15 Dominum autem Chrīstum **sānctificātē** in cordibus vestrīs, parātī semper ad dēfēnsiōnem omnī poscentī vōs ratiōnem dē **ea**, quae in vōbīs **est** spē;

16 sed cum mānsuētūdine et timōre, cōnscientiam habentēs bonam, ut in quō dē vōbīs dētrectātur, cōnfundantur, quī calumniantur vestram bonam in Chrīstō conversātiōnem.

17 **Mēlius** **est** enim benefacientēs, sī velit voluntās Deī, patī quam malefacientēs.

18 Quia et Chrīstus semel prō **peccātīs** **passus** **est**, iūstus prō iniūstīs, ut vōs addūceret ad Deum, mortificātus quidem carne, vīvificātus autem Spīritū:

19 in quō et hīs, quī in carcere erant, spīritibus adveniēns praedicāvit,

20 quī incrēdulī fuerant aliquandō, quandō exspectābat Deī **patientia** in diēbus Noe, cum fabricārētur **arca**, in **quā** paucī, id **est** octo animae, salvae factae sunt per aquam.

21 Cuius antitypum, baptisma, et vōs nunc salvōs facit, nōn **carnis** dēpositiō sordium sed cōnscientiae bonae rogātiō in Deum, per resurrēctiōnem Iēsū Chrīstī,

22 quī **est** in **dexterā** Deī, **profectus** in caelum, subiectīs sibi angelīs et potestātibus et virtūtibus.

## 4

1 Chrīstō igitur **passō** in carne, et vōs **eādem** cōgitātiōne armamī nī, quia, quī **passus** **est** carne, dēsiit ā peccātō;

2 ut iam nōn hominum concupiscentiīs sed voluntāte Deī, quod reliquum **est** in carne vīvat temporis.

3 Sufficit enim praeteritum tempus ad voluntātem gentium cōnsummandam, vōbīs, quī ambulāstis in luxuriīs, concupiscentiīs, vīnolentiīs, cōmissātiōnibus, pōtātiōnibus et **illicitīs** īdōlōrum cultibus.

4 In quō mīrantur nōn concurrentibus vōbīs in eandem luxuriae effūsiōnem, blasphēmantēs;

5 quī reddent ratiōnem **eī**, quī **parātus** **est** iūdicāre vīvōs et mortuōs.

6 Propter **hoc** enim et mortuīs ēvangelīzātum **est**, ut iūdicentur quidem secundum hominēs carne, vīvant autem secundum Deum Spīritū.

7 Omnium autem **fīnis** appropinquāvit. **Ēstote** itaque prūdentēs et **vigilātē** in ōrātiōnibus.

8 Ante omnia mūtuam in vōsmetipsōs cāritātem continuam habentēs, quia **cāritās** operit multitūdinem peccātōrum;

9 hospitālēs invicem **sine** murmurātiōne;

10 ūnusquisque, sīcut accēpit dōnātiōnem, in alterutrum illam administrantēs, sīcut bonī dispēnsātōrēs **multifōrmīs** grātiae Deī.

11 Sī **quis** loquitur, quasi sermōnēs Deī; sī **quis** ministrat, tamquam ex virtūte, quam largītur Deus, ut in omnibus glōrificētur Deus per Iēsum Chrīstum: cui **est** **glōria** et imperium in saecula saeculōrum. Āmēn.

12 Cārissimī, nōlīte mīrārī in fervōre, quī ad tentātiōnem vōbīs fit, quasi **novī** aliquid vōbīs contingat,

13 sed, quemadmodum **commūnicātis** Chrīstī passiōnibus, gaudēte, ut et in revēlātiōne glōriae eius gaudeātis exsultantēs.

14 Sī exprobrāminī in nōmine Chrīstī, beātī, quoniam **Spīritus** glōriae et Deī super vōs requiēscit.

15 Nēmō enim vestrum patiātur quasi **homicīda** aut fūr aut maleficus aut aliēnōrum speculātor;

16 sī autem ut chrīstiānus, nōn ērubēscat, glōrificet autem Deum in istō nōmine.

17 Quoniam tempus **est**, ut incipiat iūdicium ā domō Deī; sī autem prīmum ā nōbīs, quī **fīnis** eōrum, quī nōn crēdunt Deī ēvangeliō?

18 ”Et sī iūstus vix salvātur,

impius et peccātor ubi pārēbit?”.

19 Itaque et hī, quī patiuntur secundum voluntātem Deī, fidēlī Creātōrī commendent animās suās in benefactō.

## 5

1 Seniōrēs ergō, quī in vōbīs sunt, obsecrō, cōnsenior et **testis** Chrī stī passiōnum, quī et eius, quae in futūrō **revēlanda** **est**, glōriae commūnicātor:

2 Pāscite, quī **est** in vōbīs, gregem Deī, prōvidentēs nōn **coactō** sed **spontāneē** secundum Deum, neque **turpis** lucrī **grātia** sed **voluntāriē**,

3 neque ut dominantēs in clērīs sed fōrmae factī gregis.

4 Et cum appāruerit Prīnceps pāstōrum, percipiētis immarcescibilem glōriae cōrō nam.

5 Similiter, adulēscentēs, subditī **ēstote** seniōribus. Omnēs autem invicem humilitātem induite, quia

Deus superbīs resistit,

humilibus autem dat grātiam.

6 Humiliāminī igitur sub potentī manū Deī, ut vōs exaltet in tempore,

7 omnem sollicitūdinem vestram prōicientēs in eum, quoniam ipsī **cūra** **est** dē vōbīs.

8 Sōbriī **ēstote**, **vigilāte**. Adversārius vester Diabolus tamquam **leō** rugiēns circuit quaerēns quem dēvoret.

9 Cui resistite fortēs **fide**, scientēs **eadem** passiōnum **eī**, quae in mundō **est**, vestrae frāternitātī fierī.

10 Deus autem **omnis** grātiae, quī vocāvit vōs in aeternam suam glōriam in Chrīstō Iēsū, modicum passōs ipse perficiet, cōnfirmābit, solidābit, fundābit.

11 Ipsī imperium in saecula saeculōrum. Āmēn.

12 Per Silvānum vōbīs fidēlem frātrem, ut arbitror, breviter scrīpsī, obsecrāns et contestāns hanc **esse** vēram grātiam Deī; in **quā** **statē**.

13 Salūtat vōs, quae **est** in Babylōne, **coēlēcta** et Mārcus fīlius meus.

14 **Salūtātē** invicem in ōsculō cāritātis.

Pāx vōbīs omnibus, quī **estis** in Chrīstō.


