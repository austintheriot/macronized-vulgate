# AD CORINTHIŌS **EPISTULĀ** IĪ SĀNCTĪ PAULĪ APOSTOLĪ

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13)

## 1

1 Paulus, apostolus Chrīstī Iēsū per voluntātem Deī, et Tīmotheus frāter ecclēsiae Deī, quae **est** Corinthī, cum sānctīs omnibus, quī sunt in **ūniversā** **Achāiā**:

2 **grātia** vōbīs et pāx ā Deō Patre nostrō et Dominō Iēsū Chrīstō.

3 Benedictus Deus et Pater Dominī nostrī Iēsū Chrīstī, Pater misericordiārum et Deus tōtīus cōnsōlātiōnis,

4 quī cōnsōlātur nōs in omnī trībulātiōne **nostrā**, ut possīmus et ipsī cōnsōlārī eōs, quī in omnī **pressūrā** sunt, per exhortātiōnem, **quā** exhortāmur et ipsī ā Deō;

5 quoniam, sīcut abundant passiōnēs Chrīstī in nōbīs, **ita** per Chrīstum abundat et cōnsōlātiō **nostra**.

6 Sīve autem trībulāmur, prō **vestrā** exhortātiōne et salūte; sīve exhortāmur, prō **vestrā** exhortātiōne, quae operātur in **tolerantiā** eārundem passiōnum, quās et nōs patimur.

7 Et spēs **nostra** **firma** prō vōbīs, scientēs quoniam, sīcut sociī passiōnum **estis**, sīc eritis et cōnsōlātiōnis.

8 Nōn enim volumus ignōrāre vōs, frātrēs, dē trībulātiōne **nostrā**, quae **facta** **est** in **Asiā**, quoniam suprā modum gravātī sumus suprā virtūtem, **ita** ut taedēret nōs etiam **vīvere**;

9 sed ipsī in nōbīs ipsīs respōnsum **mortis** habuimus, ut nōn sīmus fīdentēs in nōbīs sed in Deō, quī suscitat mortuōs:

10 quī dē **tantā** morte ēripuit nōs et ēruet, in quem spērāmus, et adhūc ēripiet;

11 adiuvantibus et vōbīs in ōrātiōne prō nōbīs, ut propter eam, quae ex multīs **persōnīs** in nōs **est**, dōnātiōnem, per multōs grātiae agantur prō nōbīs.

12 Nam **glōria** **nostra** haec **est**, testimōnium cōnscientiae nostrae, quod in simplicitāte et sincēritāte Deī et nōn in **sapientiā** carnālī, sed in **grātiā** Deī conversātī sumus in mundō, abundantius autem ad vōs.

13 Nōn enim **alia** scrībimus vōbīs quam quae legitis aut etiam cognōscitis; spērō autem quod usque in fīnem cognōscētis,

14 sīcut et cognōvistis nōs ex **parte**, quia **glōria** **vestra** sumus, sīcut et vōs **nostrā** in **diē** Dominī nostrī Iēsū.

15 Et hāc **cōnfīdentiā** voluī prius venīre ad vōs, ut secundam grātiam habērētis,

16 et per vōs trānsīre in **Macedoniam** et iterum ā **Macedoniā** venīre ad vōs et ā vōbīs **dēdūcī** in Iūdaeam.

17 Cum **hoc** ergō voluissem, numquid **levitāte** **ūsus** sum? Aut, quae cōgitō, secundum carnem cōgitō, ut sit apud mē ”**Est**, **est**” et ”Nōn, nōn”?

18 **Fidēlis** autem Deus, quia sermō noster, quī fit apud vōs, nōn **est** ”**Est**” et ”Nōn”!

19 Deī enim Fīlius **Iēsus** Chrīstus, quī in vōbīs per nōs praedicātus **est**, per mē et Silvānum et Tīmotheum, nōn fuit ”**Est**” et ”Nōn”, sed ”**Est**” in illō fuit.

20 Quotquot enim prōmissiōnēs Deī sunt, in illō ”**Est**”; ideō et per ipsum ”Āmēn” Deō ad glōriam per nōs.

21 Quī autem cōnfirmat nōs vōbīscum in Chrīstum et quī ūnxit nōs, Deus,

22 et quī signāvit nōs et **dedit** arrabōnem **Spīritus** in cordibus nostrīs.

23 Ego autem testem Deum invocō in animam meam, quod parcēns vōbīs nōn **venī** **ultrā** Corinthum.

24 Nōn quia domināmur fideī vestrae, sed adiūtōrēs sumus gaudiī vestrī, nam **fide** stetistis.

## 2

1 Statuī autem **hoc** ipse apud mē, nē iterum in **trīstitiā** venīrem ad vōs;

2 sī enim ego contrīstō vōs, et **quis** **est** quī mē laetificet, **nisi** quī contrīstātur ex mē?

3 Et **hoc** ipsum scrīpsī, ut nōn, cum vēnerō, trīstitiam habeam dē quibus oportēbat mē gaudēre, cōnfīdēns in omnibus vōbīs, quia meum gaudium omnium vestrum **est**.

4 Nam ex **multā** trībulātiōne et **angustiā** **cordis** scrīpsī vōbīs per multās lacrimās, nōn ut contrīstēminī, sed ut sciātis quam **carita** tem habeō abundantius in vōs.

5 Sī **quis** autem contrīstāvit, nōn mē contrīstāvit, sed ex **parte**, ut nōn onerem, omnēs vōs.

6 Sufficit illī, quī eiusmodī **est**, obiūrgātiō haec, quae fit ā plūribus,

7 **ita** ut ē contrā **magis** dōnētis et cōnsōlēminī, nē forte abundantiōre **trīstitia** absorbeātur, quī eiusmodī **est**.

8 Propter quod obsecrō vōs, ut cōnfirmētis in illum cāritātem;

9 ideō enim et scrīpsī, ut cognōscam probātiōnem vestram, an in omnibus oboedientēs **sītis**.

10 Cui autem aliquid **dōnātis**, et ego; nam et ego, quod dōnāvī, sī quid dōnāvī, propter vōs in **persōnā** Chrīstī,

11 ut nōn circumveniāmur ā Satānā; nōn enim ignōrāmus cōgitātiōnēs eius.

12 Cum vēnissem autem Troadem ob ēvangelium Chrīstī, et ōstium mihi apertum **esset** in Dominō,

13 nōn habuī requiem spīrituī meō, eō quod nōn invēnerim Titum frātrem meum, sed valefaciēns eīs **profectus** sum in **Macedoniam**.

14 Deō autem grātiās, quī semper triumphat nōs in Chrīstō et odōrem nōtitiae suae manifestat per nōs in omnī locō.

15 Quia Chrīstī bonus odor sumus Deō in hīs, quī salvī fīunt, et in hīs, quī pereunt:

16 aliīs quidem odor ex morte in mortem, aliīs autem odor ex **vītā** in vītam. Et ad haec **quis** idōneus?

17 Nōn enim sumus sīcut plūrimī adulterantēs verbum Deī, sed sīcut ex sincēritāte, sed sīcut ex Deō **cōram** Deō in Chrīstō loquimur.

## 3

1 Incipimus iterum nosmetipsōs commendāre? Aut numquid egēmus, sīcut quīdam, commendātīciīs epistulīs ad vōs aut ex vōbīs?

2 **Epistula** **nostra** vōs **estis**, **scrīpta** in cordibus nostrīs, quae scītur et legitur ab omnibus hominibus;

3 manifestātī quoniam **epistulā** **estis** Chrīstī **ministrāta** ā nōbīs, **scrīpta** nōn ātrāmentō sed Spīritū Deī vīvī, nōn in tabulīs lapideīs sed in tabulīs **cordīs** carnālibus.

4 Fīdūciam autem tālem habēmus per Chrīstum ad Deum.

5 Nōn quod sufficientēs sīmus cōgitāre aliquid ā nōbīs quasi ex nōbīs, sed **sufficientia** **nostra** ex Deō **est**,

6 quī et idōneōs nōs fēcit ministrōs Novī Testāmentī, nōn litterae sed **Spīritus**: **littera** enim **occīdit**, **Spīritus** autem vīvificat.

7 Quod sī ministrātiō **mortis**, litterīs **dēfōrmāta** in lapidibus, fuit in **glōriā**, **ita** ut nōn possent **intendere** fīliī Isrāēl in faciem Moysis propter glōriam **vultūs** eius, quae ēvacuātur,

8 quōmodo nōn **magis** ministrātiō **Spīritus** erit in **glōriā**?

9 Nam sī ministerium damnātiōnis **glōria** **est**, multō **magis** abundat ministerium iūstitiae in **glōriā**.

10 Nam nec glōrificātum **est**, quod clāruit in hāc **parte**, propter excellentem glōriam;

11 sī enim, quod ēvacuātur, per glōriam **est**, multō **magis**, quod **manet**, in **glōriā** **est**.

12 Habentēs igitur tālem spem **multa** **fīdūciā** ūtimur,

13 et nōn sīcut Moȳsēs[\*][moyses]: pōnēbat vēlāmen super faciem suam, ut nōn intenderent fīliī Isrāēl in fīnem illīus quod ēvacuātur.

14 Sed obtūsī sunt **sēnsūs** eōrum. Usque in hodiernum enim diem idipsum vēlāmen in lēctiōne **Veteris** Testāmentī **manet** nōn revēlātum, quoniam in Chrīstō ēvacuātur;

15 sed usque in hodiernum diem, cum legitur Moȳsēs[\*][moyses], vēlāmen **est** positum super cor eōrum.

16 Quandō autem conversus fuerit ad Dominum, aufertur vēlāmen.

17 Dominus autem **Spīritus** **est**; ubi autem **Spīritus** Dominī, ibi lībertās.

18 Nōs vērō omnēs **revēlāta** faciē glōriam Dominī speculantēs, in eandem imāginem trānsfōrmāmur ā clāritāte in clarita tem tamquam ā Dominī Spīritū.



## 4

1 Ideō habentēs hanc **ministra** tiōnem, iuxtā quod misericor dīam cōnsecūtī sumus, nōn dēficimus,

2 sed abdicāvimus **occulta** **dēdecoris** nōn ambulantēs in **āstūtiā** neque adulterantēs verbum Deī, sed in manifēstātiōne vēritātis commendantēs nosmetipsōs ad omnem cōnscientiam hominum **cōram** Deō.

3 Quod sī etiam vēlātum **est** ēvangelium nostrum, in hīs, quī pereunt, **est** vēlātum;

4 in quibus deus huius saeculī excaecāvit mentēs īnfidēlium, ut nōn fulgeat illūminātiō ēvangeliī glōriae Chrīstī, quī **est** imāgō Deī.

5 Nōn enim nosmetipsōs **praedicāmus** sed **Iēsum** Chrīstum Dominum; nōs autem servōs vestrōs per **Iēsum**.

6 Quoniam Deus, quī dīxit: ”Dē tenebrīs lūx splendescat”, ipse illūxit in cordibus nostrīs ad illūminātiōnem scientiae clāritātis Deī in faciē Iēsū Chrīstī.

7 Habēmus autem thēsaurum istum in **vāsīs** fictilibus, ut sublīmitās sit **virtūtis** Deī et nōn ex nōbīs.

8 In omnibus trībulātiōnem patimur, sed nōn angustiāmur; aporiāmur, sed nōn dēstituimur;

9 persecūtiōnem patimur, sed nōn dērelinquimur; dēicimur, sed nōn **perīmus**;

10 semper mortificātiōnem Iēsū in corpore circumferentēs, ut et **vīta** Iēsū in corpore nostrō manifestētur.

11 Semper enim nōs, quī vīvimus, in mortem trādimur propter **Iēsum**, ut et **vīta** Iēsū manifestētur in carne **nostrā** mortālī.

12 Ergō mors in nōbīs operātur, **vīta** autem in vōbīs.

13 Habentēs autem eundem spīritum fideī, sīcut scrīptum **est**: ”Crēdidī, propter quod **locūtus** sum”, et nōs crēdimus, propter quod et loquimur,

14 scientēs quoniam, quī suscitāvit Dominum **Iēsum**, et nōs cum Iēsū suscitābit et cōnstituet vōbīscum.

15 Omnia enim propter vōs, ut **grātia** abundāns per multōs grātiārum āctiōnem abundāre faciat in glōriam Deī.

16 Propter quod nōn dēficimus, sed licet **is**, quī **foris** **est**, noster homō corrumpitur, tamen **is**, quī intus **est**, noster renovātur dē **diē** in diem.

17 Id enim, quod in praesentī **est**, **leve** trībulātiōnis nostrae suprā modum in sublīmitātem aeternum glōriae pondus operātur nōbīs,

18 nōn contemplantibus nōbīs, quae videntur, sed quae nōn videntur; quae enim videntur, temporālia sunt, quae autem nōn videntur, **aeterna** sunt.

## 5

1 Scīmus enim quoniam, sī terrē stris **domus** **nostra** huius taber nāculī dissolvātur, aedificātiōnem ex Deō habēmus domum nōn manufactam, aeternam in caelīs.

2 Nam et in **hōc** ingemīscimus, habitātiōnem nostram, quae dē caelō **est**, superinduī cupientēs,

3 sī tamen et exspoliātī, nōn nūdī inveniāmur.

4 Nam et, quī sumus in tabernāculō, ingemīscimus gravātī, eō quod nōlumus exspoliārī, sed supervestīrī, ut absorbeātur, quod mortāle **est**, ā **vītā**.

5 Quī autem effēcit nōs in **hōc** ipsum, Deus, quī **dedit** nōbīs arrabōnem **Spīritus**.

6 Audentēs igitur semper et scientēs quoniam, dum praesentēs sumus in corpore, peregrīnāmur ā Dominō;

7 per fidem enim ambulāmus et nōn per speciem.

8 Audēmus autem et bonam voluntātem habēmus **magis** peregrīnārī ā corpore et praesentēs **esse** ad Dominum.

9 Et ideō contendimus sīve praesentēs sīve absentēs **placēre** illī.

10 Omnēs enim nōs **manifestārī** oportet ante tribūnal Chrīstī, ut **referat** ūnusquisque prō eīs, quae per corpus gessit, sīve bonum sīve **mālum**.

11 Scientēs ergō timōrem Dominī hominibus suādēmus, Deō autem manifēstī sumus; spērō autem et in cōnscientiīs vestrīs manifēstōs nōs **esse**.

12 Nōn iterum nōs commendāmus vōbīs, sed occāsiōnem damus vōbīs glōriandī prō nōbīs, ut habeātis ad eōs, quī in faciē glōriantur et nōn in **corde**.

13 Sīve enim mente excēdimus, Deō; sīve sōbriī sumus, vōbīs.

14 **Cāritās** enim Chrīstī urget nōs, aestimantēs, **hoc**, quoniam, sī ūnus prō omnibus mortuus **est**, ergō omnēs mortuī sunt;

15 et prō omnibus mortuus **est**, ut et, quī vīvunt, iam nōn sibi vīvant, sed **eī**, quī prō ipsīs mortuus **est** et resurrēxit.

16 Itaque nōs ex **hōc** nēminem nōvimus secundum carnem; et sī cognōvimus secundum carnem Chrīstum, sed nunc iam nōn nōvimus.

17 Sī **quis** ergō in Chrīstō, **novā** **creātūrā**; **vetera** trānsiērunt, ecce, **facta** sunt **nova**.

18 Omnia autem ex Deō, quī reconciliāvit nōs sibi per Chrīstum et **dedit** nōbīs ministerium reconciliātiōnis,

19 quoniam quidem Deus erat in Chrīstō mundum reconciliāns sibi, nōn reputāns illīs **dēlicta** ipsōrum; et posuit in nōbīs verbum reconciliātiōnis.

20 Prō Chrīstō ergō lēgātiōne fungimur, tamquam Deō exhortante per nōs. Obsecrāmus prō Chrīstō, reconciliāminī Deō.

21 **Ēum**, quī nōn nōverat peccātum, prō nōbīs peccātum fēcit, ut nōs efficerēmur **iūstitia** Deī in ipsō.

## 6

1 Adiuvantēs autem et exhor tamur, nē in vacuum grātiam Deī recipiātis

2 — ait enim:

”Tempore acceptō exaudīvī tē

et in **diē** **salūtis** adiūvī tē”;

ecce nunc tempus acceptābile, ecce nunc diēs **salūtis** —

3 nēminī dantēs ūllam offēnsiōnem, ut nōn vituperētur ministerium,

4 sed in omnibus exhibentēs nosmetipsōs sīcut Deī ministrōs in **multa** **patientia**, in trībulātiōnibus, in necessitātibus, in angustiīs,

5 in **plāgīs**, in carceribus, in sēditiōnibus, in labōribus, in vigiliīs, in ieiūniīs,

6 in castitāte, in **scientiā**, in longanimitāte, in suāvitāte, in Spīritū Sānctō, in cāritāte nōn **ficta**,

7 in verbō vēritātis, in virtūte Deī; per **arma** iūstitiae ā dextrīs et sinistrīs,

8 per glōriam et ignōbilitātem, per īnfāmiam et bonam fāmam; ut sēductōrēs, et vērācēs;

9 sīcut quī ignōtī, et cognitī; quasi morientēs, et ecce vīvimus; ut castīgātī, et nōn mortificātī;

10 quasi trīstēs, semper autem gaudentēs; sīcut egentēs, multōs autem locuplētantēs; tamquam nihil habentēs, et omnia **possidentēs**.

11 **Os** nostrum patet ad vōs, ō Corinthiī, cor nostrum dīlātātum **est**.

12 Nōn angustiāminī in nōbīs, sed angustiāminī in vīsceribus vestrīs;

13 eandem autem habentēs remūnerātiōnem, tamquam fīliīs **dīcō**, dīlātāminī et vōs.

14 Nōlīte iugum **dūcere** cum īnfidēlibus! Quae enim participātiō iūstitiae cum inīquitāte? Aut quae societās lūcī ad tenebrās?

15 Quae autem conventiō Chrīstī cum Beliar, aut quae pars fidēlī cum īnfidēlī?

16 Quī autem **cōnsēnsus** templō Deī cum īdōlīs? Vōs enim **estis** templum Deī vīvī; sīcut dīcit Deus:

”Inhabitābō in illīs et inambulābō

et **erō** illōrum Deus, et ipsī erunt mihi **populus**.

17 Propter quod **exīte** dē **mediō** eōrum

et sēparāminī, dīcit Dominus,

et immundum nē **tetigeritis**;

et ego recipiam vōs

18 et **erō** vōbīs in Patrem,

et vōs eritis mihi in fīliōs et fīliās,

dīcit Dominus omnipotēns”.

## 7

1 Hās igitur habentēs prōmissiō nēs, cārissimī, mundēmus nōs ab omnī inquināmentō **carnis** et **spīritūs**, perficientēs sānctificātiōnem in timōre Deī.

2 **Capite** nōs! Nēminem laesimus, nēminem corrūpimus, nēminem **circumvēnimus**.

3 Nōn ad condemnātiōnem **dīcō**; praedīxī enim quod in cordibus nostrīs **estis** ad commoriendum et ad convīvendum.

4 **Multa** mihi **fīdūcia** **est** apud vōs, **multa** mihi glōriātiō prō vōbīs; replētus sum cōnsōlātiōne, superabundō gaudiō in omnī trībulātiōne **nostrā**.

5 Nam et cum vēnissēmus **Macedoniam**, nūllam requiem habuit **carō** **nostra**, sed omnem trībulātiōnem passī: **foris** pugnae, intus timōrēs.

6 Sed quī cōnsōlātur humilēs, cōnsōlātus **est** nōs Deus in adventū Titī;

7 nōn **sōlum** autem in adventū eius sed etiam in sōlāciō, quō cōnsōlātus **est** in vōbīs, referēns nōbīs vestrum dēsīderium, vestrum flētum, vestram aemulātiōnem prō mē, **ita** ut **magis** gaudērem.

8 Quoniam etsī contrīstāvī vōs in **epistulā**, nōn mē paenitet; etsī paenitēret — videō quod **epistula** **illa**, etsī ad hōram, vōs contrīstāvit —

9 nunc gaudeō, nōn quia contrīstātī **estis**, sed quia contrīstātī **estis** ad paenitentiam; contrīstātī enim **estis** secundum Deum, ut in nūllō dētrīmentum patiāminī ex nōbīs.

10 Quae enim secundum Deum **trīstitia**, paenitentiam in salūtem stabilem operātur; saeculī autem **trīstitia** mortem operātur.

11 Ecce enim **hoc** ipsum secundum Deum contrīstārī: quantam in vōbīs operātum **est** sollicitūdinem, sed dēfēnsiōnem, sed indignātiōnem, sed timōrem, sed dēsīderium, sed aemulātiōnem, sed vindictam! In omnibus exhibuistis vōs incontāminātōs **esse** negōtiō.

12 Igitur etsī scrīpsī vōbīs, nōn propter eum, quī fēcit iniūriam, nec propter eum, quī **passūs** **est**, sed ad manifestandam sollicitūdinem vestram, quam prō nōbīs habētis, ad vōs **cōram** Deō.

13 Ideō cōnsōlātī sumus.

In cōnsōlātiōne autem **nostrā** abundantius **magis** gāvīsī sumus super gaudium Titī, quia **refectus** **est** **spīritus** eius ab omnibus vōbīs;

14 et sī quid apud illum dē vōbīs glōriātus sum, nōn sum cōnfūsus, sed sīcut omnia vōbīs in vēritāte locūtī sumus, **ita** et glōriātiō **nostra**, quae fuit ad Titum, **vēritās** **facta** **est**.

15 Et vīscera eius abundantius in vōs sunt, **reminīscentīs** omnium vestrum oboedientiam, quōmodo cum timōre et tremōre excēpistis eum.

16 Gaudeō quod in omnibus cōnfīdō in vōbīs.



## 8

1 **Notam** autem facimus vōbīs, frātrēs, grātiam Deī, quae **data** **est** in ecclēsiīs **Macedoniae**,

2 quod in multō experīmentō trībulātiōnis **abundantiā** gaudiī ipsōrum et **altissima** paupertās eōrum abundāvit in dīvitiās simplicitātis eōrum;

3 quia secundum virtūtem, testimōnium reddō, et suprā virtūtem voluntāriī fuērunt

4 cum **multā** exhortātiōne obsecrantēs nōs grātiam et commūnicātiōnem ministeriī, quod fit in sānctōs.

5 Et nōn sīcut spērāvimus, sed sēmetipsōs dedērunt prīmum Dominō, deinde nōbīs per voluntātem Deī,

6 **ita** ut rogārēmus Titum, ut, quemadmodum coepit, **ita** et perficiat in vōs etiam grātiam istam.

7 Sed sīcut in omnibus **abundātīs**, **fide** et sermōne et **scientiā** et omnī sollicitūdine et cāritāte ex nōbīs in vōbīs, ut et in hāc **grātiā** abundētis.

8 Nōn quasi imperāns **dīcō**, sed per aliōrum sollicitūdinem etiam vestrae cāritātis ingenitum bonum comprobāns;

9 **scītis** enim grātiam Dominī nostrī Iēsū Chrīstī, quoniam propter vōs egēnus **factus** **est**, cum **esset** dīves, ut illīus **inopia** vōs dīvitēs **essētis**.

10 Et cōnsilium in **hoc** dō. **Hoc** enim vōbīs ūtile **est**, quī nōn **sōlum** facere, sed et velle coepistis ab annō priōre;

11 nunc vērō et factō perficite, ut, quemadmodum **prōmptus** **est** animus velle, **ita** sit et perficere ex eō, quod habētis.

12 Sī enim voluntās **prōmpta** **est**, secundum id quod habet, **acceptā** **est**, nōn secundum quod nōn habet.

13 Nōn enim, ut aliīs sit remissiō, vōbīs autem trībulātiō; sed ex aequālitāte

14 in praesentī tempore **vestra** **abundantia** illōrum inopiam suppleat, ut et illōrum **abundantia** vestram inopiam suppleat, ut fīat aequālitās, sīcut scrīptum **est**:

15 ”Quī multum, nōn abundāvit; et, quī modicum, nōn minōrāvit”.

16 **Grātiās** autem Deō, quī **dēdit** eandem sollicitūdinem prō vōbīs in **corde** Titī,

17 quoniam exhortātiōnem quidem suscēpit, sed, cum sollicitior **esset**, **suā** voluntāte **profectus** **est** ad vōs.

18 Mīsimus etiam cum illō frātrem, cuius laus **est** in ēvangeliō per omnēs ecclēsiās

19 — nōn **sōlum** autem, sed et ōrdinātus ab ecclēsiīs **comes** noster cum hāc **grātiā**, quae ministrātur ā nōbīs ad Dominī glōriam et dēstinātam voluntātem nostram —

20 dēvītantēs **hōc**, nē **quis** nōs vituperet in hāc plēnitūdine, quae ministrātur ā nōbīs;

21 prōvidēmus enim **bona** nōn **sōlum** **cōram** Dominō sed etiam **cōram** hominibus.

22 Mīsimus autem cum illīs et frātrem nostrum, quem probāvimus in multīs saepe sollicitum **esse**, nunc autem multō sollicitiōrem, **cōnfīdentia** **multa** in vōs.

23 Sīve prō Titō, **est** socius meus et in vōs adiūtor; sīve frātrēs nostrī, apostolī ecclēsiārum, **glōria** Chrīstī.

24 Ostēnsiōnem ergō, quae **est** cāritātis vestrae et nostrae glōriātiōnis prō vōbīs, in illōs ostendite in faciem ecclēsiārum.

## 9

1 Nam dē ministeriō, quod fit in sānctōs, superfluum **est** mihi **scrībere** vōbīs;

2 sciō enim prōmptum animum vestrum, prō quō dē vōbīs glōrior apud Macedōnās, quoniam **Achāia** **parāta** **est** ab annō praeteritō, et **vestra** aemulātiō prōvocāvit plūrimōs.

3 Mīsī autem frātrēs, ut nē, quod glōriāmur dē vōbīs, ēvacuētur in hāc **parte**, ut, quemadmodum dīxī, parātī **sītis**,

4 nē, cum vēnerint mēcum Macedonēs et invēnerint vōs imparātōs, ērubēscāmus nōs, ut nōn **dīcam** vōs, in hāc **substantiā**.

5 Necessārium ergō exīstimāvī rogāre frātrēs, ut praeveniant ad vōs et praeparent reprōmissam benedictiōnem vestram, ut haec sit **parāta** sīc quasi benedictiō, nōn quasi **avāritia**.

6 **Hoc** autem: quī **parcē** sēminat, **parce** et **mētet**; et, quī sēminat in benedictiōnibus, in benedictiōnibus et **mētet**.

7 Ūnusquisque prout dēstināvit **corde** suō, nōn ex **trīstitiā** aut ex necessitāte; hilarem enim datōrem dīligit Deus.

8 Potēns **est** autem Deus omnem grātiam abundāre facere in vōbīs, ut, in omnibus semper omnem sufficientiam habentēs, abundētis in omne opus bonum,

9 sīcut scrīptum **est**:

”Dispersit, **dēdit** pauperibus;

**iūstitia** eius **manet** in aeternum”.

10 Quī autem administrat sēmen sēminantī, et pānem ad mandūcandum praestābit et multiplicābit sēmen vestrum et augēbit **incrēmenta** frūgum iūstitiae vestrae.

11 In omnibus locuplētātī in omnem simplicitātem, quae operātur per nōs grātiārum āctiōnem Deō

12 — quoniam ministerium huius officiī nōn **sōlum** supplet **ea**, quae dēsunt sānctīs, sed etiam abundat per multās grātiārum āctiōnēs Deō —

13 per probātiōnem ministeriī huius glōrificantēs Deum in **oboedientiā** cōnfessiōnis vestrae in ēvangelium Chrīstī et simplicitāte commūniōnis in illōs et in omnēs,

14 et ipsōrum obsecrātiōne prō vōbīs, dēsīderantium vōs propter ēminentem grātiam Deī in vōbīs.

15 **Grātiās** Deō super inēnārrābilī dōnō eius.

## 10

1 Ipse autem ego Paulus obse crō vōs per mānsuētūdinem et modestiam Chrīstī, quī in faciē quidem **humilis** inter vōs, absēns autem cōnfīdō in vōbīs;

2 rogō autem, nē praesēns audeam per eam cōnfīdentiam, quae exīstimō audēre in quōsdam, quī arbitrantur nōs tamquam secundum carnem ambulēmus.

3 In carne enim ambulantēs, nōn secundum carnem mīlitāmus

4 — nam **arma** mīlitiae nostrae nōn carnālia sed **potentia** Deō ad dēstrūctiōnem mūnītiōnum — **cōnsilia** dēstruentēs

5 et omnem altitūdinem extollentem sē adversus scientiam Deī, et in captīvitātem redigentēs omnem intellēctum in obsequium Chrīstī,

6 et in prōmptū habentēs ulcīscī omnem inoboedientiam, cum **implēta** fuerit **vestra** **oboedientia**.

7 Quae secundum faciem sunt, vidēte. Sī **quis** cōnfīdit sibi Chrīstī sē **esse**, **hoc** cōgitet iterum apud sē, quia sīcut ipse Chrīstī **est**, **ita** et nōs.

8 Nam et sī amplius aliquid glōriātus fuerō dē potestāte **nostrā**, quam **dedit** Dominus in aedificātiōnem et nōn in dēstrūctiōnem vestram, nōn ērubēscam,

9 ut nōn exīstimer tamquam terrēre vōs per epistulās;

10 quoniam quidem ”Epistulae — inquiunt — gravēs sunt et fortēs, **praesentia** autem corporis **īnfirma**, et sermō **contemptibilis**”.

11 **Hoc** cōgitet, quī eiusmodī **est**, quia quālēs sumus verbō per epistulās absentēs, tālēs et praesentēs in factō.

12 Nōn enim audēmus **īnserere** aut comparāre nōs quibusdam, quī sēipsōs commendant; sed ipsī sē in sēmetipsīs mētientēs et comparantēs sēmetipsōs sibi, nōn intellegunt.

13 Nōs autem nōn **ultrā** mēnsūram glōriābimur sed secundum mēnsūram rēgulae, quam impertītus **est** nōbīs Deus, mēnsūram pertingendī usque ad vōs.

14 Nōn enim quasi nōn pertingentēs ad vōs superextendimus nosmetipsōs, usque ad vōs enim **pervēnimus** in ēvangeliō Chrīstī;

15 nōn **ultrā** mēnsūram glōriantēs in aliēnīs labōribus, spem autem habentēs, crēscente **fide** **vestrā**, in vōbīs magnificārī secundum rēgulam nostram in abundantiam,

16 ad ēvangelīzandum in iīs, quae **ultrā** vōs sunt, et nōn in **aliēnā** **rēgulā** glōriārī in hīs, quae **praeparāta** sunt.

17 Quī autem glōriātur, in Dominō glōriētur;

18 nōn enim quī sēipsum commendat, ille probātus **est**, sed quem Dominus commendat.

## 11

1 Utinam sustinērētis modī cum quid īnsipientiae meae; sed et **supportāte** mē!

2 Aemulor enim vōs Deī aemulātiōne; dēspondī enim vōs ūnī **virō** virginem castam exhibēre Chrīstō.

3 Timeō autem, nē, sīcut serpēns Ēvam sēdūxit **āstūtiā** **suā**, **ita** corrumpantur **sēnsūs** vestrī ā simplicitāte et castitāte, quae **est** in Chrīstum.

4 Nam sī **is** quī **venit**, alium Chrīstum **praedicat**, quem nōn praedicāvimus, aut alium Spīritum accipitis, quem nōn accēpistis, aut aliud ēvangelium, quod nōn recēpistis, **rēctē** **paterēminī**.

5 Exīstimō enim nihil mē minus fēcisse magnīs apostolīs;

6 nam etsī imperītus sermōne, sed nōn **scientiā**, in omnī autem manifestantēs in omnibus ad vōs.

7 Aut numquid peccātum fēcī meipsum humiliāns, ut vōs exaltēminī, quoniam grātīs ēvangelium Deī ēvangelīzāvī vōbīs?

8 **Aliās** ecclēsiās exspoliāvī accipiēns stīpendium ad ministerium vestrum

9 et, cum essem apud vōs et egērem, nūllī onerōsus fuī; nam, quod mihi dēerat, supplēvērunt frātrēs, quī vēnērunt ā **Macedoniā**; et in omnibus **sine** onere mē vōbīs servāvī et servābō.

10 **Est** **vēritās** Chrīstī in mē, quoniam haec **glōria** nōn īnfringētur in mē in regiōnibus Achāiae.

11 Quārē? Quia nōn dīligō vōs? Deus scit!

12 Quod autem faciō et faciam, ut amputem occāsiōnem eōrum, quī volunt occāsiōnem, ut in quō glōriantur, inveniantur sīcut et nōs.

13 Nam eiusmodī pseudoapostōlī, operāriī subdolī, trānsfigūrantēs sē in apostolōs Chrīstī.

14 Et nōn mīrum, ipse enim Satanās trānsfigūrat sē in angelum **lūcis**;

15 nōn **est** ergō magnum, sī et ministrī eius trānsfigūrentur velut ministrī iūstitiae, quōrum **fīnis** erit secundum **opera** ipsōrum.

16 Iterum **dīcō**, nē **quis** mē **putet** īnsipientem **esse**; aliōquīn velut īnsipientem accipite mē, ut et ego modicum quid glōrier.

17 Quod loquor, nōn loquor secundum Dominum, sed quasi in **īnsipientiā**, in hāc **substantia** glōriātiōnis.

18 Quoniam multī glōriantur secundum carnem, et ego glōriābor.

19 Libenter enim suffertīs īnsipientēs, cum **sītis** ipsī sapientēs;

20 sustinētis enim, sī **quis** vōs in servitūtem redigit, sī **quis** dēvorat, sī **quis** accipit, sī **quis** extollitur, sī **quis** in faciem vōs caedit.

21 Secundum ignōbilitātem **dīcō**, quasi nōs īnfirmī **fuerīmus**; in quō **quis** audet, in **īnsipientiā** **dīcō**, audeō et ego.

22 Hebraeī sunt? Et ego. Isrāēlītae sunt? Et ego. Sēmen Abrahae sunt? Et ego.

23 Ministrī Chrīstī sunt? Minus sapiēns **dīcō**, plūs ego: in labōribus plūrimīs, in carceribus abundantius, in **plāgīs** suprā modum, in mortibus frequenter;

24 ā Iūdaeīs quīnquiēs quadrāgēnās **ūna** minus accēpī,

25 ter virgīs **caesus** sum, semel lapidātus sum, ter naufragium fēcī, nocte et **diē** in **profundō** **maris** fuī;

26 in itineribus saepe, perīculīs flūminum, perīculīs latrōnum, perīculīs ex genere, perīculīs ex gentibus, perīculīs in cīvitāte, perīculīs in sōlitūdine, perīculīs in marī, perīculīs in falsīs frātribus;

27 in labōre et **aerumnā**, in vigiliīs saepe, in famē et sitī, in ieiūniīs frequenter, in **frīgore** et nūditāte;

28 praeter **illā**, quae extrīnsecus sunt, **īnstantia** **mea** **cotīdiāna**, sollicitūdō omnium ecclēsiārum.

29 **Quis** īnfirmātur, et nōn īnfirmor? **Quis** scandalizātur, et ego nōn ūror?

30 Sī glōriārī oportet, quae īnfirmitātis meae sunt, glōriābor.

31 Deus et Pater Dominī Iēsū scit, quī **est** benedictus in saecula, quod nōn mentior.

32 Damascī praepositus **gentis** Ārētae **rēgis** cūstōdiēbat cīvitātem Damascēnōrum, ut mē comprehenderet;

33 et per fenestram in **sportā** dīmissus sum per mūrum et **effūgī** **manūs** eius.

## 12

1 Glōriārī oportet; nōn expedit quidem, veniam autem ad vīsiōnēs et revēlātiōnēs Dominī.

2 Sciō hominem in Chrīstō ante annōs quattuordecim — sīve in corpore nesciō, sīve extrā corpus nesciō, Deus scit — raptum eiusmodī usque ad tertium caelum.

3 Et sciō huiusmodī hominem — sīve in corpore sīve extrā corpus nesciō, Deus scit —

4 quoniam **raptus** **est** in paradīsum et audīvit **arcāna** verba, quae nōn licet hominī loquī.

5 Prō eiusmodī glōriābor; prō mē autem nihil glōriābor **nisi** in īnfirmitātibus meīs.

6 Nam, et sī voluerō glōriārī, nōn **erō** īnsipiēns, vēritātem enim **dīcam**; parcō autem, nē **quis** in mē exīstimet suprā id, quod videt mē aut audit ex mē,

7 et ex magnitūdine revēlātiōnum. Propter quod, nē extollar, **datus** **est** mihi stimulus carnī, angelus Satānae, ut mē colaphīzet, nē extollar.

8 Propter quod ter Dominum rogāvī, ut discēderet ā mē;

9 et dīxit mihi: ”Sufficit tibi **grātia** **mea**, nam virtūs in īnfirmitāte perficitur”. **Libentissimē** igitur potius glōriābor in īnfirmitātibus meīs, ut inhabitet in mē virtūs Chrīstī.

10 Propter quod placeō mihi in īnfirmitātibus, in contumēliīs, in necessitātibus, in persecūtiōnibus et in angustiīs, prō Chrīstō; cum enim īnfirmor, tunc potēns sum.

11 **Factus** sum īnsipiēns. Vōs mē coēgistis; ego enim dēbuī ā vōbīs commendārī. Nihil enim minus fuī ab hīs, quī sunt suprā modum apostolī, tametsī nihil sum;

12 **signa** tamen apostolī **facta** sunt super vōs in omnī **patientiā**, signīs **quoque** et prōdigiīs et virtūtibus.

13 Quid **est** enim quod minus habuistis prae cēterīs ecclēsiīs, **nisi** quod ego ipse nōn gravāvī vōs? **Dōnātē** mihi hanc iniūriam.

14 Ecce tertiō **hoc** **parātus** sum venīre ad vōs et nōn **erō** **gravīs** vōbīs; nōn enim quaerō, quae **vestra** sunt, sed vōs; nec enim dēbent fīliī **parentibus** thēsaurizāre, sed **parentēs** fīliīs.

15 Ego autem **libentissimē** impendam et superimpendar ipse prō animābus vestrīs. Sī plūs vōs dīligō, minus dīligar?

16 **Ēsto** quidem, ego vōs nōn gravāvī; sed cum essem astūtus, dolō vōs cēpī.

17 Numquid per aliquem eōrum, quōs mīsī ad vōs, **circumvēnī** vōs?

18 Rogāvī Titum et mīsī cum illō frātrem; numquid Titus vōs **circumvenit**? **Nōnne** eōdem spīritū ambulāvimus? **Nōnne** iīsdem vestīgiīs?

19 Ōlim **putātis** quod excūsēmus nōs apud vōs? **Cōram** Deō in Chrīstō loquimur; omnia autem, cārissimī, propter vestram aedificātiōnem.

20 Timeō enim, nē forte, cum vēnerō, nōn quālēs volō, inveniam vōs, et ego inveniar ā vōbīs, quālem nōn vultis; nē forte contentiōnēs, aemulātiōnēs, animōsitātēs, dissēnsiōnēs, dētractiōnēs, susurrātiōnēs, īnflātiōnēs, sēditiōnēs sint;

21 nē iterum, cum vēnerō, humiliet mē Deus meus apud vōs, et lūgeam multōs ex hīs, quī ante peccāvērunt et nōn **ēgerunt** paenitentiam super **immunditiā** et fornicātiōne et **impudīcitiā**, quam gessērunt.

## 13

1 Ecce tertiō **hoc** veniō ad vōs; in ōre duōrum vel trium testium stābit omne verbum.

2 Praedīxī et **praedicō**, ut praesēns bis et nunc absēns hīs, quī ante peccāvērunt, et cēterīs omnibus, quoniam, sī vēnerō iterum, nōn parcam,

3 quoniam experīmentum quaeritis eius, quī in mē loquitur, Chrīstī, quī in vōs nōn īnfirmātur, sed potēns **est** in vōbīs.

4 Nam etsī crucifīxus **est** ex īnfirmitāte, sed vīvit ex virtūte Deī. Nam et nōs īnfirmī sumus in illō, sed vīvēmus cum eō ex virtūte Deī in vōs.

5 Vōsmetipsōs **tentāte**, sī **estis** in **fide**; ipsī vōs **probātē**. An nōn cognōscitis vōs ipsōs, quia **Iēsus** Chrīstus in vōbīs **est**? **Nisi** forte reprobī **estis**.

6 Spērō autem quod cognōscētis quia nōs nōn sumus reprobī.

7 Ōrāmus autem Deum, ut nihil **malī** faciātis, nōn ut nōs **probātī** pāreāmus, sed ut vōs, quod bonum **est**, faciātis, nōs autem ut reprobī sīmus.

8 Nōn enim possumus aliquid adversus vēritātem, sed prō vēritāte.

9 Gaudēmus enim, quandō nōs īnfirmī sumus, vōs autem potentēs **estis**; **hoc** et ōrāmus, vestram cōnsummātiōnem.

10 Ideō haec absēns scrībō, ut nōn praesēns dūrius agam secundum potestātem, quam Dominus **dēdit** mihi in aedificātiōnem et nōn in dēstrūctiōnem.

11 Dē cēterō, frātrēs, gaudēte, perfectī **ēstote**, exhortāminī invicem, **idem** sapite, pācem habēte, et Deus dīlēctiōnis et **pācis** erit vōbīscum.

12 **Salūtātē** invicem in ōsculō sānctō. Salūtant vōs sānctī omnēs.

13 **Grātia** Dominī Iēsū Chrīstī et **cāritās** Deī et commūnicātiō Sānctī **Spīritus** cum omnibus vōbīs.

[moyses]: <Ambiguous Forms.md#moyses>
