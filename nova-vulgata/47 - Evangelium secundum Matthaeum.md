# ĒVANGELIUM SECUNDUM MATTHAEUM

[1](#1) [2](#2) [3](#3) [4](#4) [5](#5) [6](#6) [7](#7) [8](#8) [9](#9) [10](#10) [11](#11) [12](#12) [13](#13) [14](#14) [15](#15) [16](#16)

[17](#17) [18](#18) [19](#19) [20](#20) [21](#21) [22](#22) [23](#23) [24](#24) [25](#25) [26](#26) [27](#27) [28](#28)

## 1

1 **Liber** generātiōnis Iēsū Chrīstī fīliī Dāvīd fīliī Abraham.

2 Abraham genuit Isaac, Isaac autem genuit Iācōb, Iācōb autem genuit Iūdam et frātrēs eius,

3 Iūdās autem genuit Phārēs et Zara dē Thamar, Phārēs autem genuit Esrom, Esrom autem genuit Āram,

4 Āram autem genuit Aminadab, Aminadab autem genuit Naassōn, Naassōn autem genuit Salmōn,

5 Salmōn autem genuit Booz dē Rahab, Booz autem genuit Obed ex Ruth, Obed autem genuit Iesse,

6 Iesse autem genuit Dāvīd rēgem.

Dāvīd autem genuit Salomōnem ex **eā**, quae fuit Uriae,

7 Salomōn autem genuit Roboam, Roboam autem genuit Abiam, Abia autem genuit Asa,

8 Asa autem genuit Iosaphat, Iosaphat autem genuit Ioram, Ioram autem genuit Oziam,

9 Oziās autem genuit Ioatham, Ioatham autem genuit Achaz, Achaz autem genuit Ezechiam,

10 Ezechiās autem genuit **Mānāssen**, Mānāssēs autem genuit Amōn, Amōn autem genuit Iosiam,

11 Iosīās autem genuit Iechōniam et frātrēs eius in trānsmigrātiōne Babylōnis.

12 Et post trānsmigrātiōnem Babylōnis Iechōniās genuit Salathiel, Salathiel autem genuit Zorobabēl,

13 Zorobabel autem genuit Abiud, Abiud autem genuit Eliachim, Eliachim autem genuit Azor,

14 Azor autem genuit Sadoc, Sadoc autem genuit Achim, Achim autem genuit Eliud,

15 Eliud autem genuit Eleazar, Eleazar autem genuit Matthan, Matthan autem genuit Iācōb,

16 Iācōb autem genuit Ioseph **virum** **Mariae**, dē **quā** **nātus** **est** **Iēsus**, quī vocātur Chrīstus.

17 Omnēs ergō generātiōnēs ab Abraham usque ad Dāvīd generātiōnēs quattuordecim; et ā Dāvīd usque ad trānsmigrātiōnem Babylōnis generātiōnēs quattuordecim; et ā trānsmigrātiōne Babylōnis usque ad Chrīstum generātiōnēs quattuordecim.

18 Iēsū Chrīstī autem generātiō sīc erat.

Cum **esset** **dēspōnsāta** māter eius **Maria** Ioseph, antequam convenīrent **inventa** **est** in uterō habēns dē Spīritū Sānctō.

19 Ioseph autem vir eius, cum **esset** iūstus et nōllet eam **trādūcere**, voluit **occultē** **dīmittere** eam.

20 Haec autem eō cōgitante, ecce angelus Dominī in somnīs appāruit **eī** dīcēns: “ Ioseph fīlī Dāvīd, nōlī timēre accipere **Mariam** coniugem tuam. Quod enim in **eā** nātum **est**, dē Spīritū Sānctō **est**;

21 pariet autem fīlium, et vocābis **nōmen** eius **Iēsum**: ipse enim salvum faciet **populum** suum ā **peccātīs** eōrum ”.

22 **Hoc** autem **tōtum** factum **est**, ut adimplērētur id, quod dictum **est** ā Dominō per prophētam dīcentem:

23 “ Ecce, virgō in uterō habēbit et pariet fīlium, et vocābunt **nōmen** eius Emmanuel ”, quod **est** interpretātum Nōbīscum Deus.

24 Exsurgēns autem Ioseph ā somnō fēcit, sīcut praecēpit **eī** angelus Dominī, et accēpit coniugem suam;

25 et nōn cognōscēbat eam, dōnec peperit fīlium, et vocāvit **nōmen** eius **Iēsum**.

## 2

1 Cum autem **nātus** **esset** **Iēsus** in Bethlehem Iūdaeae in diēbus **Hērōdis** **rēgis**, ecce Magī ab oriente vēnērunt Hierosolymam

2 dīcentēs: “ **Ubi** **est**, quī **nātus** **est**, rēx Iūdaeōrum? Vīdimus enim stēllam eius in oriente et **vēnimus** adōrāre eum ”.

3 Audiēns autem Hērōdēs rēx turbātus **est** et **omnīs** Hierosolyma cum illō;

4 et congregāns omnēs prīncipēs sacerdōtum et scrībās **populī**, scīscitābātur ab eīs ubi Chrīstus nāscerētur.

5 At illī dīxērunt **eī**: “ In Bethlehem Iūdaeae. Sīc enim scrīptum **est** per prophētam:

6 "Et tū, Bethlehem **terra** Iūdae,

nēquāquam **minimā** **es** in prīncipibus Iūdae;

ex tē enim exiet dux,

quī reget **populum** meum Isrāēl" ”.

7 Tunc Hērōdēs, clam **vocātīs** **Magis**, dīligenter didicit ab eīs tempus stēllae, quae appāruit eīs;

8 et mittēns illōs in Bethlehem dīxit: “ **Īte** et **interrogātē** dīligenter dē puerō; et cum **invēnerītis**, **renūntiātē** mihi, ut et ego veniēns adōrem eum ”.

9 Quī cum audīssent rēgem, abiērunt. Et ecce **stēlla**, quam vīderant in oriente, antecēdēbat eōs, usque dum veniēns stāret suprā, ubi erat puer.

10 Videntēs autem stēllam gāvīsī sunt gaudiō magnō valdē.

11 Et intrantēs domum vīdērunt puerum cum **Mariā** mātre eius, et prōcidentēs adōrāvērunt eum; et apertīs thēsaurīs **suīs**, obtulērunt **eī** **mūnera**, aurum et tūs et myrrham.

12 Et respōnsō acceptō in somnīs, nē redīrent ad Hērōdem, per aliam viam reversī sunt in regiōnem suam.

13 Quī cum recessissent, ecce angelus Dominī **appāret** in somnīs Ioseph dīcēns: “ Surge et accipe puerum et mātrem eius et fuge in Aegyptum et **estō** ibi, usque dum **dīcam** tibi; futūrum **est** enim ut Hērōdēs quaerat puerum ad perdendum eum ”.

14 Quī cōnsurgēns accēpit puerum et mātrem eius nocte et recessit in Aegyptum

15 et erat ibi usque ad obitum **Hērōdis**, ut adimplērētur, quod dictum **est** ā Dominō per prophētam dīcentem:

“ Ex Aegyptō vocāvī fīlium meum ”.

16 Tunc Hērōdēs vidēns quoniam illūsus **esset** ā **Magis**, īrātus **est** valdē et mittēns **occīdit** omnēs puerōs, quī erant in Bethlehem et in omnibus fīnibus eius, ā bīmātū et īnfrā, secundum tempus, quod exquīsierat ā **Magis**.

17 Tunc adimplētum **est**, quod dictum **est** per Iēremīam prophētam dīcentem:

18 “ Vōx in Ramā **audīta** **est**,

**plōrātus** et **ululātus** multus:

Rachel plōrāns fīliōs suōs,

et nōluit cōnsōlārī, quia nōn sunt ”.

19 Dēfūnctō autem Hērōde, ecce **appāret** angelus Dominī in somnīs Ioseph in Aegyptō

20 dīcēns: “ Surge et accipe puerum et mātrem eius et **vāde** in terram Isrāēl; dēfūnctī sunt enim, quī quaerēbant animam puerī ”.

21 Quī surgēns accēpit puerum et mātrem eius et **venit** in terram Isrāēl.

22 Audiēns autem quia Archelāus rēgnāret in **Iūdaeā** prō Hērōde patre suō, timuit illūc īre; et **admonitus** in somnīs, sēcessit in partēs Galilaeae

23 et veniēns habitāvit in cīvitāte, quae vocātur Nazareth, ut adimplērētur, quod dictum **est** per Prophētās: “ Nazaraeus vocābitur ”.

## 3

1 In diēbus autem illīs **venit** Iōannēs **Baptista** praedicāns in dēsertō Iūdaeae

2 et dīcēns: “ Paenitentiam agite; appropinquāvit enim rēgnum caelōrum ”.

3 **Hic** **est** enim, quī dictus **est** per Īsaiam prophētam dīcentem:

“ Vōx **clāmantis** in dēsertō:

"**Parātē** viam Dominī,

rēctās facite sēmitās eius!" ”.

4 Ipse autem Iōannēs habēbat vestīmentum dē **pilīs** camēlī et zōnam pelliceam circā lumbōs suōs; **ēsca** autem eius erat locustae et mel silvestre.

5 Tunc exībat ad eum Hierosolyma et **omnis** **Iūdaea** et **omnis** **regiō** circā Iordānem,

6 et baptīzābantur in Iordāne flūmine ab eō, cōnfitentēs **peccāta** **sua**.

7 Vidēns autem multōs **pharīsaeōrum** et saddūcaeōrum venientēs ad baptismum suum, dīxit eīs: “ Prōgeniēs vīperārum, **quis** dēmōnstrāvit vōbīs **fugere** ā **futūrā** **īrā**?

8 Facite ergō frūctum dignum paenitentiae

9 et nē **vēlitis** **dīcere** intrā vōs: “Patrem habēmus Abraham”; **dīcō** enim vōbīs quoniam potest Deus dē lapidibus istīs suscitāre Abrahae fīliōs.

10 Iam enim **secūrīs** ad rādīcem arborum **posita** **est**; **omnis** ergō arbor, quae nōn facit frūctum bonum, **exciditur** et in ignem mittitur.

11 Ego quidem vōs baptīzō in **aquā** in paenitentiam; quī autem post mē ventūrus **est**, fortior mē **est**, cuius nōn sum dignus calceāmenta portāre; ipse vōs baptīzābit in Spīritū Sānctō et ignī,

12 cuius ventilābrum in manū **suā**, et permundābit āream suam et congregābit trīticum suum in horreum, paleās autem combūret ignī inexstinguibilī ”.

13 Tunc **venit** **Iēsus** ā **Galilaeā** in Iordānem ad Iōannem, ut baptīzārētur ab eō.

14 Iōannēs autem prohibēbat eum dīcēns: “ Ego ā tē dēbeō baptīzārī, et tū **venīs** ad mē? ”.

15 Respondēns autem **Iēsus** dīxit **eī**: “ **Sine** **modō**, sīc enim decet nōs implēre omnem iūstitiam ”. Tunc dīmittit eum.

16 Baptīzātus autem **Iēsus**, cōnfestim ascendit dē **aquā**; et ecce apertī sunt **ei** caelī, et vīdit Spīritum Deī dēscendentem sīcut columbam et venientem super sē.

17 Et ecce vōx dē caelīs dīcēns: “**Hic** **est** Fīlius meus **dīlēctus**, in quō

mihi complacuī ”.

## 4

1 Tunc **Iēsus** **ductus** **est** in dēsertum ā Spīritū, ut tentārētur ā Diabolō.

2 Et cum ieiūnāsset quadrāgintā diēbus et quadrāgintā noctibus, posteā ēsuriit.

3 Et accēdēns tentātor dīxit **eī**: “ Sī Fīlius Deī **es**, dīc, ut lapidēs istī pānēs fīant ”.

4 Quī respondēns dīxit:

“ Scrīptum **est**:

"Nōn in pāne **sōlō** vīvet homō,

sed in omnī verbō, quod prōcēdit dē ōre Deī" ”.

5 Tunc assūmit eum Diabolus in sānctam cīvitātem et statuit eum suprā pinnāculum templī

6 et dīcit **eī**: “ Sī Fīlius Deī **es**, mitte tē deorsum. Scrīptum **est** enim:

"Angelīs **suīs** mandābit dē tē,

et in manibus tollent tē,

nē forte offendās ad lapidem pedem tuum" ”.

7 Ait illī **Iēsus**: “ Rūrsum scrīptum **est**: "Nōn tentābis Dominum Deum tuum" ”.

8 Iterum assūmit eum Diabolus in montem excelsum valdē et ostendit **eī** omnia **rēgna** mundī et glōriam eōrum

9 et dīcit illī: “ Haec tibi omnia dabō, sī cadēns **adōrāverīs** mē”.

10 Tunc dīcit **eī** **Iēsus**:

“ **Vade**, Satanās! Scrīptum **est** enim:

"Dominum Deum tuum adōrābis

et illī **sōlī** serviēs" ”.

11 Tunc relīquit eum Diabolus, et ecce angelī accessērunt et ministrābant **eī**.

12 Cum autem audīsset quod Iōannēs **trāditus** **esset**, sēcessit in Galilaeam.

13 Et **relicta** Nazareth, **vēnit** et habitāvit in Capharnāum maritimam

14 in fīnibus **Zabulōn** et Nephthālī, ut implērētur, quod dictum **est** per Īsaiam prophētam dīcentem:

15 “ **Terra** **Zabulōn** et **terra** Nephthālī,

ad viam **maris**, trāns Iordānem,

**Galilaea** gentium;

16 **populus**, quī sedēbat in tenebrīs,

lūcem vīdit magnam,

et sedentibus in regiōne et **umbrā** **mortis**

lūx **orta** **est** eīs ”.

17 Exinde coepit **Iēsus** **praedicāre** et **dīcere**: “ Paenitentiam agite; appropinquāvit enim rēgnum caelōrum ”.

18 Ambulāns autem iuxtā mare Galilaeae, vīdit duōs frātrēs, Simōnem, quī vocātur Petrus, et Andream frātrem eius, mittentēs rēte in mare; erant enim piscātōrēs.

19 Et ait illīs: “ Venīte post mē, et faciam vōs piscātōrēs hominum ”.

20 At illī continuō, relictīs rētibus, secūtī sunt eum.

21 Et prōcēdēns inde vīdit aliōs duōs frātrēs, Iacobum Zebedaēī et Iōannem frātrem eius, in nāvī cum Zebedaēō patre eōrum reficientēs rētia **sua**; et vocāvit eōs.

22 Illī autem statim, **relicta** nāvī et patre suō, secūtī sunt eum.

23 Et circumībat **Iēsus** **tōtam** Galilaeam, docēns in synagōgīs eōrum et praedicāns ēvangelium rēgnī et sānāns omnem languōrem et omnem īnfirmitātem in **populō**.

24 Et abiit opīniō eius in **tōtam** **Syriam**; et obtulērunt **eī** omnēs **male** habentēs, variīs languōribus et tormentīs comprehēnsōs, et quī daemonia habēbant, et lūnāticōs et paralyticōs, et cūrāvit eōs.

25 Et secūtae sunt eum turbae multae dē **Galilaeā** et Decapōlī et Hierosolymīs et **Iūdaeā** et dē trāns Iordānem.

## 5

1 Vidēns autem turbās, ascendit in montem; et cum sēdisset, accessērunt ad eum discipulī eius;

2 et aperiēns **os** suum docēbat eōs dīcēns:

3 “ Beātī pauperēs spīritū, quoniam ipsōrum **est** rēgnum caelōrum.

4 Beātī, quī lūgent, quoniam ipsī cōnsōlābuntur.

5 Beātī mītēs, quoniam ipsī possidēbunt terram.

6 Beātī, quī ēsuriunt et sitiunt iūstitiam, quoniam ipsī saturābuntur.

7 Beātī misericordēs, quia ipsī misericordiam cōnsequentur.

8 Beātī mundō **corde**, quoniam ipsī Deum vidēbunt.

9 Beātī pācificī, quoniam fīliī Deī vocābuntur.

10 Beātī, quī persecūtiōnem patiuntur propter iūstitiam, quoniam ipsōrum **est** rēgnum caelōrum.

11 Beātī **estis** cum maledīxerint vōbīs et persecūtī vōs fuerint et dīxerint omne **malum** adversum vōs, mentientēs, propter mē.

12 Gaudēte et **exsultāte**, quoniam mercēs **vestra** **cōpiōsa** **est** in caelīs; sīc enim persecūtī sunt prophētās, quī fuērunt ante vōs.

13 Vōs **estis** sāl terrae; quod sī sāl ēvānuerit, in quō saliētur? Ad nihilum valet **ultrā**, **nisi** ut mittātur forās et conculcētur ab hominibus.

14 Vōs **estis** lūx mundī. Nōn potest cīvitās abscondī suprā montem **posita**;

15 neque accendunt lucernam et pōnunt eam sub modiō, sed super candēlābrum, ut lūceat omnibus, quī in domō sunt.

16 Sīc lūceat lūx **vestra** **cōram** hominibus, ut videant **vestra** **bona** **opera** et glōrificent Patrem vestrum, quī in caelīs **est**.

17 Nōlīte putāre quoniam **venī** **solvere** Lēgem aut Prophētās; nōn **vēnī** **solvere**, sed adimplēre.

18 Āmēn quippe **dīcō** vōbīs: Dōnec trānseat caelum et **terra**, **iōta** ūnum aut ūnus apex nōn praeterībit ā **Lēge**, dōnec omnia fīant.

19 Quī ergō solverit ūnum dē **mandātīs** istīs minimīs et docuerit sīc hominēs, minimus vocābitur in rēgnō caelōrum; quī autem fēcerit et docuerit, **hīc** magnus vocābitur in rēgnō caelōrum.

20 **Dīcō** enim vōbīs: **Nisi** abundāverit **iūstitiā** **vestrā** plūs quam scrībārum et **pharīsaeōrum**, nōn intrābitis in rēgnum caelōrum.

21 Audīstis quia dictum **est** antīquīs: “Nōn **occīdēs**; quī autem **occīderit**, reus erit iūdiciō”.

22 Ego autem **dīcō** vōbīs: **Omnis**, quī īrāscitur frātrī suō, reus erit iūdiciō; quī autem dīxerit frātrī suō: “Racha”, reus erit conciliō; quī autem dīxerit: “**Fatue**”, reus erit gehennae **ignis**.

23 Sī ergō offerēs mūnus tuum ad altāre, et ibi **recordātus** **fuerīs** quia frāter tuus habet aliquid adversum tē,

24 relinque ibi mūnus tuum ante altāre et **vāde**, prius, reconciliāre frātrī tuō et tunc veniēns offer mūnus tuum.

25 **Estō** cōnsentiēns adversāriō tuō **cito**, dum **es** in **viā** cum eō, nē forte trādat tē adversārius iūdicī, et iūdex trādat tē ministrō, et in carcerem mittāris.

26 Āmēn **dīcō** tibi: Nōn exiēs inde, dōnec reddās novissimum quadrantem.

27 Audīstis quia dictum **est**: "Nōn moechāberis".

28 Ego autem **dīcō** vōbīs: **Omnis**, quī vīderit mulierem ad concupīscendum eam, iam moechātus **est** eam in **corde** suō.

29 Quod sī oculus tuus dexter scandalizat tē, erue eum et prōice abs tē; expedit enim tibi, ut pereat ūnum membrōrum tuōrum, quam **tōtum** corpus tuum mittātur in gehennam.

30 Et sī **dexterā** **manus** **tua** scandalizat tē, abscīde eam et prōice abs tē; expedit enim tibi, ut pereat ūnum membrōrum tuōrum, quam **tōtum** corpus tuum abeat in gehennam.

31 Dictum **est** autem: “Quīcumque dīmīserit uxōrem suam, det illī libellum repudiī”.

32 Ego autem **dīcō** vōbīs: **Omnis**, quī dīmīserit uxōrem suam, **exceptā** fornicātiōnis **causā**, facit eam moechārī; et, quī dīmissam dūxerit, adulterat.

33 Iterum audīstis quia dictum **est** antīquīs: "Nōn periūrābis; reddēs autem Dominō iūrāmenta **tua**".

34 Ego autem **dīcō** vōbīs: Nōn iūrāre omnīnō, neque per caelum, quia thronus Deī **est**,

35 neque per terram, quia scabellum **est** pedum eius, neque per Hierosolymam, quia cīvitās **est** magnī Rēgis;

36 neque per caput tuum **iūrāverīs**, quia nōn **potes** ūnum capillum album facere aut nigrum.

37 Sit autem sermō vester: “**Est**, **est**”, “Nōn, nōn”; quod autem hīs abundantius **est**, ā **Mālō** **est**.

38 Audīstis quia dictum **est**: "Oculum prō oculō et dentem prō dente".

39 Ego autem **dīcō** vōbīs: Nōn **resistere** **mālō**; sed sī **quis** tē percusserit in **dexterā** **māxilla** **tua**, praebē illī et alteram;

40 et **eī**, quī vult tēcum iūdiciō **contendere** et tunicam tuam **tollere**, remitte **eī** et pallium;

41 et quīcumque tē angariāverit mīlle **passūs**, **vāde** cum illō duo.

42 Quī petit ā tē, dā **eī**; et volentī mūtuārī ā tē, nē āvertāris.

43 Audīstis quia dictum **est**: "Dīligēs proximum tuum et **odiō** habēbis inimīcum tuum".

44 Ego autem **dīcō** vōbīs: Dīligite inimīcōs vestrōs et **ōrāte** prō persequentibus vōs,

45 ut **sītis** fīliī Patrīs vestrī, quī in caelīs **est**, quia sōlem suum orīrī facit super **malōs** et bonōs et pluit super iūstōs et iniūstōs.

46 Sī enim **dīlēxeritis** eōs, quī vōs dīligunt, quam mercēdem habētis? **Nōnne** et pūblicānī **hoc** faciunt?

47 Et sī **salūtāveritis** frātrēs vestrōs tantum, quid amplius facitis? **Nōnne** et ethnicī **hoc** faciunt?

48 **Ēstote** ergō vōs perfectī, sīcut Pater vester **caelestis** **perfectus** **est**.

## 6

1 Attendite, nē iūstitiam vestram faciātis **cōram** hominibus, ut videāminī ab eīs; aliōquīn mercēdem nōn habētis apud Patrem vestrum, quī in caelīs **est**.

2 Cum ergō faciēs eleēmosynam, nōlī **tubā** **canere** ante tē, sīcut hypocritae faciunt in synagōgīs et in **vīcīs**, ut honōrificentur ab hominibus. Āmēn **dīcō** vōbīs: Recēpērunt mercēdem suam.

3 Tē autem faciente eleēmosynam, nesciat **sinistrā** **tuā** quid faciat **dexterā** **tuā**,

4 ut sit **eleēmosyna** **tua** in absconditō, et Pater tuus, quī videt in absconditō, reddet tibi.

5 Et cum **ōrātīs**, nōn eritis sīcut hypocritae, quī amant in synagōgīs et in angulīs **platēārum** stantēs **ōrāre**, ut videantur ab hominibus. Āmēn **dīcō** vōbīs: Recēpērunt mercēdem suam.

6 Tū autem cum ōrābis, intrā in cubiculum tuum et, clausō ōstiō tuō, **ōra** Patrem tuum, quī **est** in absconditō; et Pater tuus, quī videt in absconditō, reddet tibi.

7 Ōrantēs autem nōlīte multum loquī sīcut ethnicī; putant enim quia in multiloquiō suō exaudiantur.

8 Nōlīte ergō assimilārī eīs; scit enim Pater vester, quibus opus sit vōbīs, antequam petātis eum.

9 Sīc ergō vōs ōrābitis:

Pater noster, quī **es** in caelīs,

sānctificētur **nōmen** tuum,

10 adveniat rēgnum tuum,

fīat voluntās **tua**,

sīcut in caelō, et in **terrā**.

11 Pānem nostrum supersubstantiālem dā nōbīs hodiē;

12 et dīmitte nōbīs **dēbita** **nostra**,

sīcut et nōs dīmittimus dēbitōribus nostrīs;

13 et nē indūcās nōs in tentātiōnem,

sed **līberā** nōs ā **Malō**.

14 Sī enim **dīmīserītis** hominibus **peccāta** eōrum, dīmittet et vōbīs Pater vester **caelestis**;

15 sī autem nōn **dīmīserītis** hominibus, nec Pater vester dīmittet **peccāta** **vestra**.

16 Cum autem **ieiūnātis**, nōlīte fierī sīcut hypocritae trīstēs; dēmōliuntur enim faciēs suās, ut pāreant hominibus ieiūnantēs. Āmēn **dīcō** vōbīs: Recēpērunt mercēdem suam.

17 Tū autem cum ieiūnās, unge caput tuum et faciem tuam lavā,

18 nē videāris hominibus ieiūnāns sed Patrī tuō, quī **est** in absconditō; et Pater tuus, quī videt in absconditō, reddet tibi.

19 Nōlīte thēsaurizāre vōbīs thēsaurōs in **terrā**, ubi aerūgō et **tinea** dēmōlītur, et ubi **fūrēs** effodiunt et **fūrantur**;

20 **thēsaurizātē** autem vōbīs thēsaurōs in caelō, ubi neque aerūgō neque **tinea** dēmōlītur, et ubi **fūrēs** nōn effodiunt nec **fūrantur**;

21 ubi enim **est** thēsaurus tuus, ibi erit et cor tuum.

22 **Lucerna** corporis **est** oculus. Sī ergō fuerit oculus tuus simplex, **tōtum** corpus tuum lūcidum erit;

23 sī autem oculus tuus nēquam fuerit, **tōtum** corpus tuum tenebrōsum erit. Sī ergō lūmen, quod in tē **est**, tenē brae sunt, tenebrae quantae erunt!

24 Nēmō potest duōbus dominīs servīre: aut enim ūnum **odiō** habēbit et alterum dīliget, aut ūnum sustinēbit et alterum contemnet; nōn potestis Deō servīre et mammonae.

25 Ideō **dīcō** vōbīs: Nē sollicitī **sītis** animae vestrae quid mandūcētis, neque corporī vestrō quid induāminī. **Nōnne** **anima** plūs **est** quam **ēsca**, et corpus quam vestīmentum?

26 Respicite volātilia caelī, quoniam nōn **serunt** neque metunt neque congregant in horrea, et Pater vester **caelestis** pāscit **illa**. **Nōnne** vōs **magis** **plūrīs** **estis** illīs?

27 **Quis** autem vestrum cōgitāns potest adicere ad aetātem suam cubitum ūnum?

28 Et dē vestīmentō quid sollicitī **estis**? **Cōnsīderāte** līlia agrī quōmodo crēscunt: nōn labōrant neque nent.

29 **Dīcō** autem vōbīs quoniam nec Salomōn in omnī **glōriā** **suā** coopertus **est** sīcut ūnum ex istīs.

30 Sī autem fēnum agrī, quod hodiē **est** et crās in clībanum mittitur, Deus sīc vestit, quantō **magis** vōs, modicae fideī?

31 Nōlīte ergō sollicitī **esse** dīcentēs: “Quid mandūcābimus?”, aut: “Quid bibēmus?”, aut: “Quō operiēmur?”.

32 Haec enim omnia gentēs inquīrunt; scit enim Pater vester **caelestis** quia hīs omnibus indigētis.

33 Quaerite autem prīmum rēgnum Deī et iūstitiam eius, et haec omnia adicientur vōbīs.

34 Nōlīte ergō **esse** sollicitī in crāstinum; crāstinus enim diēs sollicitus erit sibi ipse. Sufficit diēī **malitiā** **suā**.

## 7

1 Nōlīte iūdicāre, ut nōn iūdice minī;

2 in quō enim iūdiciō **iūdicāverītis**, iūdicābiminī, et in **quā** **mēnsūrā** mēnsī **fueritis**, mētiētur vōbīs.

3 Quid autem vidēs festūcam in oculō frātris tuī, et trabem in oculō tuō nōn vidēs?

4 Aut quōmodo **dīcēs** frātrī tuō: “**Sine**, ēiciam festūcam dē oculō tuō”, et ecce trabēs **est** in oculō tuō?

5 **Hypocrita**, ēice prīmum trabem dē oculō tuō, et tunc vidēbis ēicere festūcam dē oculō frātris tuī.

6 Nōlīte dare sānctum canibus neque mittātis margarītās vestrās ante porcōs, nē forte conculcent eās pedibus **suīs** et conversī dīrumpant vōs.

7 **Petite**, et dabitur vōbīs; quaerite et inveniētis; **pulsātē**, et aperiētur vōbīs.

8 **Omnīs** enim quī petit, accipit; et, quī quaerit, **invenit**; et pulsantī aperiētur.

9 Aut **quis** **est** ex vōbīs homō, quem sī petierit fīlius suus pānem, numquid lapidem porriget **eī**?

10 Aut sī piscem petierit, numquid serpentem porriget **eī**?

11 Sī ergō vōs, cum **sītis** **malī**, nōstis **dōna** **bona** dare fīliīs vestrīs, quantō **magis** Pater vester, quī in caelīs **est**, dabit **bona** petentibus sē.

12 Omnia ergō, quaecumque vultis ut faciant vōbīs hominēs, **ita** et vōs facite eīs; haec **est** enim Lēx et Prophētae.

13 **Intrāte** per angustam portam, quia **lāta** **porta** et **spatiōsa** **via**, quae dūcit ad perditiōnem, et multī sunt, quī intrant per eam;

14 quam **angusta** **porta** et **arta** **via**, quae dūcit ad vītam, et paucī sunt, quī inveniunt eam!

15 Attendite ā falsīs **prophētīs**, quī veniunt ad vōs in vestīmentīs ovium, intrīnsecus autem sunt lupī rapācēs.

16 Ā frūctibus eōrum cognōscētis eōs; numquid colligunt dē spīnīs ūvās aut dē **tribulīs** **fīcus**?

17 Sīc **omnis** arbor **bona** **frūctūs** bonōs facit, **mala** autem arbor **frūctūs** **malōs** facit;

18 nōn potest arbor **bona** **frūctūs** **malōs** facere, neque arbor **mala** **frūctūs** bonōs facere.

19 **Omnis** arbor, quae nōn facit frūctum bonum, **exciditur** et in ignem mittitur.

20 Igitur ex frūctibus eōrum cognōscētis eōs.

21 Nōn **omnis**, quī dīcit mihi: “Domine, Domine”, intrābit in rēgnum caelōrum, sed quī facit voluntātem Patrīs meī, quī in caelīs **est**.

22 Multī **dicent** mihi in **illā** **diē**: “Domine, Domine, **nōnne** in tuō nōmine prophetāvimus, et in tuō nōmine daemonia ēiēcimus, et in tuō nōmine virtūtēs multās fēcimus?”.

23 Et tunc cōnfitēbor illīs: Numquam **nōvī** vōs; discēdite ā mē, quī operāminī inīquitātem.

24 **Omnīs** ergō, quī audit verba **mea** haec et facit **ea**, assimilābitur **virō** sapientī, quī aedificāvit domum suam suprā petram.

25 Et dēscendit **pluvia**, et vēnērunt flūmina, et flāvērunt ventī et irruērunt in domum illam, et nōn **cecidit**; **fundāta** enim erat suprā petram.

26 Et **omnis**, quī audit verba **mea** haec et nōn facit **ea**, **similis** erit **virō** stultō, quī aedificāvit domum suam suprā arēnam.

27 Et dēscendit **pluvia**, et vēnērunt flūmina, et flāvērunt ventī et irruērunt in domum illam, et **cecidit**, et fuit **ruīnā** eius **magnā** ”.

28 Et factum **est**, cum cōnsummāsset **Iēsus** verba haec, admīrābantur turbae super doctrīnam eius;

29 erat enim docēns eōs sīcut potestātem habēns, et nōn sīcut scrībae eōrum.

## 8

1 Cum autem dēscendisset dē monte, secūtae sunt eum turbae multae.

2 Et ecce leprōsus veniēns adōrābat eum dīcēns: “ Domine, sī vīs, **potes** mē mundāre ”.

3 Et extendēns **manum**, tetigit eum dīcēns: “ Volō, mundāre! ”; et cōnfestim **mundāta** **est** **lepra** eius.

4 Et ait illī **Iēsus**: “ Vidē, nēminī **dīxerīs**; sed **vāde**, ostende tē sacerdōtī et offer mūnus, quod praecēpit Moȳsēs[\*][moyses], in testimōnium illīs ”.

5 Cum autem introīsset Capharnāum, accessit ad eum centuriō rogāns eum

6 et dīcēns: “ Domine, puer meus iacet in domō paralyticus et **male** torquētur ”.

7 Et ait illī: “ Ego veniam et cūrābō eum ”.

8 Et respondēns centuriō ait: “ Domine, nōn sum dignus, ut intrēs sub tēctum meum, sed tantum dīc verbō, et sānābitur puer meus.

9 Nam et ego homō sum sub potestāte, habēns sub mē mīlitēs, et **dīcō** huic: “**Vade**”, et vādit; et aliī: “**Vēnī**”, et **venit**; et servō meō: “Fac **hoc**”, et facit”.

10 Audiēns autem **Iēsus**, mīrātus **est** et sequentibus sē dīxit: “Āmēn **dīcō** vōbīs: Apud nūllum **invēnī** tantam fidem in Isrāēl!

11 **Dīcō** autem vōbīs quod multī ab oriente et **occidente** venient et recumbent cum Abraham et Isaac et Iācōb in rēgnō caelōrum;

12 fīliī autem rēgnī ēicientur in tenebrās exteriōrēs: ibi erit **flētus** et strīdor dentium ”.

13 Et dīxit **Iēsus** centuriōnī: “ **Vāde**; sīcut crēdidistī, fīat tibi ”. Et sānātus **est** puer in **hōrā** **illa**.

14 Et cum vēnisset **Iēsus** in domum Petrī, vīdit socrum eius iacentem et febrīcitantem;

15 et tetigit **manum** eius, et dīmīsit eam **febris**; et surrēxit et ministrābat **eī**.

16 Vespere autem factō, obtulērunt **eī** multōs daemonia habentēs; et ēiciēbat **spīritus** verbō et omnēs **male** habentēs cūrāvit,

17 ut adimplērētur, quod dictum **est** per Īsaiam prophētam dīcentem:

“ Ipse īnfirmitātēs nostrās accēpit

et aegrōtātiōnēs portāvit ”.

18 Vidēns autem **Iēsus** turbās multās circum sē, iussit īre trāns **fretum**.

19 Et accēdēns ūnus **scrība** ait illī: “ Magister, sequar tē, quōcumque **ierīs** ”.

20 Et dīcit **eī** **Iēsus**: “ Vulpēs foveās habent, et volucrēs caelī tabernācula, Fīlius autem hominis nōn habet, ubi caput reclīnet ”.

21 **Alius** autem dē discipulīs eius ait illī: “Domine, permitte mē prīmum īre et sepelīre patrem meum ”.

22 **Iēsus** autem ait illī: “ **Sequēre** mē et dīmitte mortuōs sepelīre mortuōs suōs ”.

23 Et ascendente eō in nāviculam, secūtī sunt eum discipulī eius.

24 Et ecce **mōtus** magnus **factus** **est** in marī, **ita** ut **nāvicula** operīrētur flūctibus; ipse vērō dormiēbat.

25 Et accessērunt et suscitāvērunt eum dīcentēs: “ Domine, **salvā** nōs, **perīmus**! ”.

26 Et dīcit eīs: “ Quid timidī **estis**, modicae fideī? ”. Tunc surgēns increpāvit ventīs et marī, et **facta** **est** tranquillitās **magna**.

27 Porrō hominēs mīrātī sunt dīcentēs: “ **Quālis** **est** **hic**, quia et ventī et mare oboediunt **eī**? ”.

28 Et cum vēnisset trāns **fretum** in regiōnem Gadarēnōrum, occurrērunt **eī** duo habentēs daemonia, dē monumentīs exeuntēs, saevī nimis, **ita** ut nēmō posset trānsīre per viam illam.

29 Et ecce clāmāvērunt dīcentēs: “ Quid nōbīs et tibi, Fīlī Deī? Vēnistī hūc ante tempus torquēre nōs? ”.

30 Erat autem **longē** ab illīs grex porcōrum multōrum pāscēns.

31 **Daemonēs** autem rogābant eum dīcentēs: “ Sī ēicis nōs, mitte nōs in gregem porcōrum ”.

32 Et ait illīs: “ **Īte** ”. Et illī exeuntēs abiērunt in porcōs; et ecce impetū abiit **tōtus** grex per praeceps in mare, et mortuī sunt in aquīs.

33 Pāstōrēs autem fūgērunt et venientēs in cīvitātem nūntiāvērunt omnia et dē hīs, quī daemonia habuerant.

34 Et ecce **tōta** cīvitās exiit obviam Iēsū, et vīsō eō rogābant, ut trānsīret ā fīnibus eōrum.

## 9

1 Et ascendēns in nāviculam trānsfretāvit et **vēnit** in cīvitātem suam.

2 Et ecce offerēbant **eī** paralyticum iacentem in **lectō**. Et vidēns **Iēsus** fidem illōrum, dīxit paralyticō: “ Cōnfīde, fīlī; remittuntur **peccāta** **tua** ”.

3 Et ecce quīdam dē **scrībīs** dīxērunt intrā sē: “ **Hic** blasphēmat ”.

4 Et cum vīdisset **Iēsus** cōgitātiōnēs eōrum, dīxit: “ Ut quid **cōgitātīs** **mala** in cordibus vestrīs?

5 Quid enim **est** facilius, **dīcere**: “Dīmittuntur **peccāta** **tua**”, aut **dīcere**: “Surge et ambulā”?

6 Ut sciātis autem quoniam Fīlius hominis habet potestātem in **terrā** dīmittendī **peccāta** — tunc ait paralyticō - : Surge, tolle **lectum** tuum et **vāde** in domum tuam ”.

7 Et surrēxit et abiit in domum suam.

8 Videntēs autem turbae timuērunt et glōrificāvērunt Deum, quī **dedit** potestātem tālem hominibus.

9 Et cum trānsīret inde **Iēsus**, vīdit hominem sedentem in telonēō, Matthaeum nōmine, et ait illī: “**Sequēre** mē”. Et surgēns secūtus **est** eum.

10 Et factum **est**, discumbente eō in domō, ecce multī pūblicānī et peccātōrēs venientēs simul discumbēbant cum Iēsū et discipulīs eius.

11 Et videntēs **pharisaeī** dīcēbant discipulīs eius: “ Quārē cum pūblicānīs et peccātōribus mandūcat magister vester? ”.

12 At ille audiēns ait: “ Nōn **est** opus valentibus medicō sed **male** habentibus.

13 Euntēs autem discite quid **est**: “Misericordiam volō et nōn sacrificium”. Nōn enim **vēnī** vocāre iūstōs sed peccātōrēs ”.

14 Tunc accēdunt ad eum discipulī **Iōannis** dīcentēs: “ Quārē nōs et **pharisaeī** ieiūnāmus frequenter, discipulī autem tuī nōn ieiūnant? ”.

15 Et ait illīs **Iēsus**: “ Numquid possunt convīvae nūptiārum lūgēre, quamdiū cum illīs **est** **spōnsus**? Venient autem diēs, cum auferētur ab eīs **spōnsūs**, et tunc ieiūnābunt.

16 Nēmō autem immittit commissūram pannī **rudis** in vestīmentum vetus; tollit enim supplēmentum eius ā vestīmentō, et peior **scissūra** fit.

17 Neque mittunt vīnum novum in utrēs veterēs, aliōquīn rumpuntur utrēs, et vīnum effunditur, et utrēs pereunt; sed vīnum novum in utrēs novōs mittunt, et ambō cōnservantur ”.

18 Haec illō loquente ad eōs, ecce prīnceps ūnus accessit et adōrābat eum dīcēns: “ **Fīlia** **mea** **modo** **dēfūncta** **est**; sed **venī**, impōne **manum** tuam super eam, et vīvet ”.

19 Et surgēns **Iēsus** sequēbātur eum et discipulī eius.

20 Et ecce mulier, quae sanguinis flūxum patiēbātur duodecim annīs, accessit retrō et tetigit fimbriam vestīmentī eius.

21 Dīcēbat enim intrā sē: “ Sī tetigerō tantum vestīmentum eius, **salva** **erō** ”.

22 At **Iēsus** conversus et vidēns eam dīxit: “ Cōnfīde, **fīlia**; **fidēs** **tua** tē salvam fēcit ”. Et **salva** **facta** **est** mulier ex **illā** **hōrā**.

23 Et cum vēnisset **Iēsus** in domum prīncipis et vīdisset tībīcinēs et turbam tumultuantem,

24 dīcēbat: “ Recēdite; nōn **est** enim **mortua** **puella**, sed dormit ”. Et dērīdēbant eum.

25 At cum **ēiecta** **esset** **turba**, intrāvit et tenuit **manum** eius, et surrēxit **puella**.

26 Et exiit **fāma** haec in ūniversam terram illam.

27 Et trānseunte inde Iēsū, secūtī sunt eum duo caecī clāmantēs et dīcentēs: “ Miserēre nostrī, fīlī Dāvīd! ”.

28 Cum autem vēnisset domum, accessērunt ad eum caecī, et dīcit eīs **Iēsus**: “ **Crēditīs** quia possum **hoc** facere? ”. Dīcunt **eī**: “Utique, Domine”.

29 Tunc tetigit oculōs eōrum dīcēns: “Secundum fidem vestram fīat vōbīs”.

30 Et apertī sunt oculī illōrum. Et comminātus **est** illīs **Iēsus** dīcēns: “ Vidēte, nē **quis** sciat ”.

31 Illī autem exeuntēs diffāmāvērunt eum in **ūniversā** **terrā** **illa**.

32 Ēgressīs autem illīs, ecce obtulērunt **eī** hominem mūtum, daemonium habentem.

33 Et ēiectō daemone, **locūtus** **est** mūtus. Et mīrātae sunt turbae dīcentēs: “ Numquam appāruit sīc in Isrāēl! ”.

34 **Pharisaeī** autem dīcēbant: “ In prīncipe daemoniōrum ēicit daemonēs ”.

35 Et circumībat **Iēsus** cīvitātēs omnēs et castella, docēns in synagōgīs eōrum et praedicāns ēvangelium rēgnī et cūrāns omnem languōrem et omnem īnfirmitātem.

36 Vidēns autem turbās, misertus **est** eīs, quia erant vexātī et iacentēs sīcut ovēs nōn habentēs pāstōrem.

37 Tunc dīcit discipulīs **suīs**: “ **Messis** quidem **multa**, operāriī autem paucī;

38 **rogātē** ergō Dominum **messis**, ut mittat operāriōs in messem suam ”.

## 10

1 Et **convocātīs** Duodecim discipulīs **suīs**, **dedit** illīs potestātem spīrituum immundōrum, ut ēicerent eōs et cūrārent omnem languōrem et omnem īnfirmitātem.

2 Duodecim autem apostolōrum **nōmina** sunt haec: prīmus Simōn, quī dīcitur Petrus, et Andreās frāter eius, et Iacobus Zebedaēī et Iōannēs frāter eius,

3 Philippus et Bartholomaeus, Thomās et Matthaeus pūblicānus, Iacobus Alphaēī et Thaddaeus,

4 Simōn Chananaeus et Iūdās Iscariōtēs, quī et trādidit eum.

5 Hōs Duodecim mīsit **Iēsus** praecipiēns eīs et dīcēns: “ In viam gentium nē **abieritis** et in cīvitātēs Samarītānōrum nē **intrāverītis**;

6 sed potius **īte** ad ovēs, quae periērunt **domus** Isrāēl.

7 Euntēs autem **praedicātē** dīcentēs: “Appropinquāvit rēgnum caelōrum”.

8 Īnfirmōs **cūrātē**, mortuōs **suscitāte**, leprōsōs **mundāte**, daemonēs ēicite; grātīs accēpistis, grātīs **date**.

9 Nōlīte **possidēre** aurum neque argentum neque pecūniam in zōnīs vestrīs,

10 nōn pēram in **viā** neque duās tunicās neque calceāmenta neque virgam; dignus enim **est** operārius cibō suō.

11 In quamcumque cīvitātem aut castellum **intrāverītis**, **interrogātē** **quis** in **eā** dignus sit; et ibi manēte dōnec exeātis.

12 Intrantēs autem in domum, **salūtātē** eam;

13 et sī quidem fuerit **domus** **digna**, veniat pāx **vestra** super eam; sī autem nōn fuerit **digna**, pāx **vestra** ad vōs revertātur.

14 Et quīcumque nōn recēperit vōs neque audierit sermōnēs vestrōs, exeuntēs forās dē domō vel dē cīvitāte **illā**, excutite pulverem dē pedibus vestrīs.

15 Āmēn **dīcō** vōbīs: Tolerābilius erit terrae Sodomōrum et Gomorraēōrum in **diē** iūdiciī quam illī cīvitātī.

16 Ecce ego mittō vōs sīcut ovēs in **mediō** lupōrum; **ēstote** ergō prūdentēs sīcut serpentēs et simplicēs sīcut columbae.

17 Cavēte autem ab hominibus; trādent enim vōs in conciliīs, et in synagōgīs **suīs** flagellābunt vōs;

18 et ad praesidēs et ad **rēgēs** dūcēminī propter mē in testimōnium illīs et gentibus.

19 Cum autem trādent vōs, nōlīte cōgitāre quōmodo aut quid loquāminī; dabitur enim vōbīs in **illā** **hōrā** quid loquāminī.

20 Nōn enim vōs **estis**, quī loquiminī, sed **Spīritus** Patrīs vestrī, quī loquitur in vōbīs.

21 Trādet autem frāter frātrem in mortem, et pater fīlium; et īnsurgent fīliī in **parentēs** et morte eōs afficient.

22 Et eritis **odiō** omnibus propter **nōmen** meum; quī autem persevērāverit in fīnem, **hīc** salvus erit.

23 Cum autem persequentur vōs in cīvitāte **ista**, **fugitē** in aliam; āmēn enim **dīcō** vōbīs: Nōn cōnsummābitis cīvitātēs Isrāēl, dōnec veniat Fīlius hominis.

24 Nōn **est** discipulus super magistrum nec servus super dominum suum.

25 Sufficit discipulō, ut sit sīcut magister eius, et servus sīcut dominus eius. Sī patrem familiās Beelzebul vocāvērunt, quantō **magis** domesticōs eius!

26 Nē ergō **timuerītis** eōs. Nihil enim **est** opertum, quod nōn revēlābitur, et occultum, quod nōn sciētur.

27 Quod **dīcō** vōbīs in tenebrīs, dīcite in lūmine; et, quod in aure **audītis**, **praedicātē** super **tēcta**.

28 Et nōlīte timēre eōs, quī **occīdunt** corpus, animam autem nōn possunt **occīdere**; sed potius eum timēte, quī potest et animam et corpus **perdere** in **gehennā**.

29 **Nōnne** duo passerēs **asse** veneunt? Et ūnus ex illīs nōn cadet super terram **sine** Patre vestrō.

30 Vestrī autem et capillī **capitis** omnēs numerātī sunt.

31 Nōlīte ergō timēre; multīs passeribus meliōrēs **estis** vōs.

32 **Omnīs** ergō quī cōnfitēbitur mē **cōram** hominibus, cōnfitēbor et ego eum **cōram** Patre meō, quī **est** in caelīs;

33 quī autem negāverit mē **cōram** hominibus, negābō et ego eum **cōram** Patre meō, quī **est** in caelīs.

34 Nōlīte arbitrārī quia vēnerim **mittere** pācem in terram; nōn **vēnī** pācem **mittere** sed gladium.

35 **Vēnī** enim sēparāre

hominem adversus patrem suum

et fīliam adversus mātrem suam

et nurum adversus socrum suam:

36 et inimīcī hominis domesticī eius.

37 Quī amat patrem aut mātrem plūs quam mē, nōn **est** mē dignus; et, quī amat fīlium aut fīliam super mē, nōn **est** mē dignus;

38 et, quī nōn accipit crucem suam et sequitur mē, nōn **est** mē dignus.

39 Quī invēnerit animam suam, perdet illam; et, quī perdiderit animam suam propter mē, inveniet eam.

40 Quī recipit vōs, mē recipit; et, quī mē recipit, recipit eum, quī mē mīsit.

41 Quī recipit prophētam in nōmine prophētae, mercēdem prophētae accipiet; et, quī recipit iūstum in nōmine iūstī, mercēdem iūstī accipiet.

42 Et, quīcumque pōtum dederit ūnī ex minimīs istīs calicem aquae frīgidae tantum in nōmine discipulī, āmēn **dīcō** vōbīs: Nōn perdet mercēdem suam ”.

## 11

1 Et factum **est**, cum cōnsummāsset **Iēsus** praecipiēns Duodecim discipulīs **suīs**, trānsiit inde, ut docēret et praedicāret in cīvitātibus eōrum.

2 Iōannēs autem, cum audīsset in vinculīs **opera** Chrīstī, mittēns per discipulōs suōs

3 ait illī: “ Tū **es** quī ventūrus **es**, an alium exspectāmus? ”.

4 Et respondēns **Iēsus** ait illīs: “ Euntēs **renūntiātē** Iōannī, quae **audītis** et vidētis:

5 caecī vident et claudī ambulant, leprōsī mundantur et surdī audiunt et mortuī resurgunt et pauperēs ēvangelīzantur;

6 et beātus **est**, quī nōn fuerit scandalizātus in mē ”.

7 Illīs autem abeuntibus, coepit **Iēsus** **dīcere** ad turbās dē Iōanne: “ Quid existis in dēsertum **vidēre**? Arundinem ventō agitātam?

8 Sed quid existis **vidēre**? Hominem mollibus vestītum? Ecce, quī mollibus vestiuntur, in domibus rēgum sunt.

9 Sed quid existis **vidēre**? Prophētam? Etiam, **dīcō** vōbīs, et plūs quam prophētam.

10 **Hic** **est**, dē quō scrīptum **est**:

"Ecce ego mittō angelum meum ante faciem tuam,

quī praeparābit viam tuam ante tē".

11 Āmēn **dīcō** vōbīs: Nōn surrēxit inter nātōs mulierum maior Iōanne **Baptista**; quī autem minor **est** in rēgnō caelōrum, maior **est** illō.

12 Ā diēbus autem **Iōannīs** Baptistae usque nunc rēgnum caelōrum vim patitur, et violentī rapiunt illud.

13 Omnēs enim Prophētae et Lēx usque ad Iōannem prophetāvērunt;

14 et sī vultis recipere, ipse **est** **Ēlias**, quī ventūrus **est**.

15 Quī habet aurēs, audiat.

16 Cui autem similem aestimābō generātiōnem istam? **Similis** **est** puerīs sedentibus in forō, quī clāmantēs coaequālibus

17 dīcunt:

“Cecinimus vōbīs, et nōn saltāstis;

lāmentāvimus, et nōn plānxistis”.

18 **Venit** enim Iōannēs neque mandūcāns neque bibēns, et dīcunt: “Daemonium habet!”;

19 **venit** Fīlius hominis mandūcāns et bibēns, et dīcunt: “Ecce homō vorāx et pōtātor vīnī, pūblicānōrum amīcus et peccātōrum!”. Et **iustificāta** **est** **sapientia** ab operibus **suīs** ”.

20 Tunc coepit exprobrāre cīvitātibus, in quibus factae sunt plūrimae virtūtēs eius, quia nōn ēgissent paenitentiam:

21 “ Vae tibi, Chorazin! Vae tibi, Bethsaida! Quia sī in **Tȳrō** et Sidōne factae **essent** virtūtēs, quae factae sunt in vōbīs, ōlim in ciliciō et cinere paenitentiam ēgissent.

22 Vērumtamen **dīcō** vōbīs: **Tȳrō** et **Sidōnī** remissius erit in **diē** iūdiciī quam vōbīs.

23 Et tū, Capharnāum, numquid usque in caelum exaltāberis? Usque in īnfernum dēscendēs! Quia sī in Sodomīs factae fuissent virtūtēs, quae factae sunt in tē, mānsissent usque in hunc diem.

24 Vērumtamen **dīcō** vōbīs: Terrae Sodomōrum remissius erit in **diē** iūdiciī quam tibi ”.

25 In illō tempore respondēns **Iēsus** dīxit: “ Cōnfiteor tibi, Pater, Domine caelī et terrae, quia abscondistī haec ā sapientibus et prūdentibus et revēlāstī **ea** parvulīs.

26 **Ita**, Pater, quoniam sīc fuit placitum ante tē.

27 Omnia mihi **trādita** sunt ā Patre meō; et nēmō nōvit Fīlium **nisi** Pater, neque Patrem **quis** nōvit **nisi** Fīlius et cui voluerit Fīlius revēlāre.

28 Venīte ad mē, omnēs, quī **labōrātis** et onerātī **estis**, et ego reficiam vōs.

29 Tollite iugum meum super vōs et discite ā mē, quia **mītis** sum et **humilis** **corde**, et inveniētis requiem animābus vestrīs.

30 Iugum enim meum suāve, et onus meum **leve** **est** ”.

## 12

1 In illō tempore abiit **Iēsus** sabbatīs per **sata**; discipulī autem eius ēsuriērunt et coepērunt **vellere** spīcās et mandūcāre.

2 **Pharīsaeī** autem videntēs dīxērunt **eī**: “ Ecce discipulī tuī faciunt, quod nōn licet facere sabbatō ”.

3 At ille dīxit eīs: “ Nōn lēgistis quid fēcerit Dāvīd, quandō ēsuriit, et quī cum eō erant?

4 Quōmodo intrāvit in domum Deī et pānēs prōpositiōnis **comēdit**, quod nōn licēbat **eī** **edere** neque hīs, quī cum eō erant, **nisi** **sōlīs** sacerdōtibus?

5 Aut nōn lēgistis in **Lēge** quia sabbatīs sacerdōtēs in templō sabbatum violant et **sine** crīmine sunt?

6 **Dīcō** autem vōbīs quia templō maior **est** **hic**.

7 Sī autem scīrētis quid **est**: “Misericordiam volō et nōn sacrificium”, numquam condemnāssētis innocentēs.

8 Dominus **est** enim Fīlius hominis sabbatī ”.

9 Et cum inde trānsīsset, **venit** in synagōgam eōrum;

10 et ecce homō **manum** habēns āridam. Et interrogābant eum dīcentēs: “ Licet sabbatīs cūrāre? ”, ut accūsārent eum.

11 Ipse autem dīxit illīs: “ **Quis** erit ex vōbīs homō, quī habeat ovem ūnam et, sī **cecīderit** haec sabbatīs in foveam, **nōnne** tenēbit et **levābit** eam?

12 Quantō igitur melior **est** homō **ove**! Itaque licet sabbatīs **bene** facere ”.

13 Tunc ait hominī: “ Extende **manum** tuam ”. Et extendit, et **restitūta** **est** **sāna** sīcut **altera**.

14 Exeuntēs autem **pharīsaeī** cōnsilium faciēbant adversus eum, quōmodo eum perderent.

15 **Iēsus** autem sciēns sēcessit inde. Et secūtī sunt eum multī, et cūrāvit eōs omnēs

16 et comminātus **est** eīs, nē manifēstum eum facerent,

17 ut adimplērētur, quod dictum **est** per Īsaiam prophētam dīcentem:

18 “ Ecce puer meus, quem **elegī**,

**dīlēctus** meus, in quō **bene** placuit animae meae;

pōnam Spīritum meum super eum,

et iūdicium gentibus nūntiābit.

19 Nōn contendet neque clāmābit,

neque audiet aliquis in **platēīs** **vōcem** eius.

20 Arundinem quassātam nōn cōnfringet

et līnum fūmigāns nōn exstinguet,

dōnec ēiciat ad victōriam iūdicium;

21 et in nōmine eius gentēs spērābunt ”.

22 Tunc oblātus **est** **eī** daemonium habēns, caecus et mūtus, et cūrāvit eum, **ita** ut mūtus loquerētur et vidēret.

23 Et stupēbant omnēs turbae et dīcēbant: “ Numquid **hic** **est** fīlius Dāvīd? ”.

24 **Pharisaeī** autem audientēs dīxērunt: “ **Hic** nōn ēicit daemonēs **nisi** in Beelzebul, prīncipe daemonum ”.

25 Sciēns autem cōgitātiōnēs eōrum dīxit eīs: “ Omne rēgnum dīvīsum contrā sē dēsōlātur, et **omnis** cīvitās vel **domus** **dīvīsa** contrā sē nōn stābit.

26 Et sī Satanās Satānam ēicit, adversus sē **dīvīsus** **est**; quōmodo ergō stābit rēgnum eius?

27 Et sī ego in Beelzebul ēiciō daemonēs, fīliī vestrī in quō ēiciunt? Ideō ipsī iūdicēs erunt vestrī.

28 Sī autem in Spīritū Deī ego ēiciō daemonēs, igitur **pervēnit** in vōs rēgnum Deī.

29 Aut quōmodo potest quisquam intrāre in domum **fortis** et vāsa eius dīripere, **nisi** prius alligāverit fortem? Et tunc domum illīus dīripiet.

30 Quī nōn **est** mēcum, contrā mē **est**; et, quī nōn congregat mēcum, spargit.

31 Ideō **dīcō** vōbīs: Omne peccātum et **blasphēmiā** remittētur hominibus, **Spīritus** autem **blasphēmia** nōn remittētur.

32 Et quīcumque dīxerit verbum contrā Fīlium hominis, remittētur **eī**; quī autem dīxerit contrā Spīritum Sānctum, nōn remittētur **ei** neque in **hōc** saeculō neque in futūrō.

33 Aut facite arborem bonam et frūctum eius bonum, aut facite arborem **malam** et frūctum eius **malum**: sī quidem ex frūctū arbor agnōscitur.

34 Prōgeniēs vīperārum, quōmodo potestis **bona** loquī, cum **sītis** **malī**? Ex **abundantiā** enim **cordis** **os** loquitur.

35 Bonus homō dē bonō thēsaurō prōfert **bona**, et **malus** homō dē **malō** thēsaurō prōfert **mala**.

36 **Dīcō** autem vōbīs: Omne verbum ōtiōsum, quod locūtī fuerint hominēs, reddent ratiōnem dē eō in **diē** iūdiciī:

37 ex verbīs enim tuīs iustificāberis, et ex verbīs tuīs condemnāberis ”.

38 Tunc respondērunt **eī** quīdam dē **scrībīs** et **pharīsaeīs** dīcentēs: “ Magister, volumus ā tē signum **vidēre** ”.

39 Quī respondēns ait illīs: “ Generātiō **mala** et **adulterā** signum requīrit; et signum nōn dabitur **eī**, **nisi** signum Iōnae prophētae.

40 Sīcut enim fuit **Iōnās** in ventre cētī **tribus** diēbus et **tribus** noctibus, sīc erit Fīlius hominis in **corde** terrae **tribus** diēbus et **tribus** noctibus.

41 **Virī** Ninevītae surgent in iūdiciō cum generātiōne **ista** et condemnābunt eam, quia paenitentiam **ēgerunt** in praedicātiōne Iōnae; et ecce plūs quam **Iōna** **hic**!

42 **Rēgīna** austrī surget in iūdiciō cum generātiōne **ista** et condemnābit eam, quia **venit** ā fīnibus terrae audīre sapientiam Salomōnis; et ecce plūs quam Salomōn **hic**!

43 Cum autem immundus **spīritus** exierit ab homine, ambulat per **loca** **ārida** quaerēns requiem et nōn **invēnit**.

44 Tunc dīcit: “Revertar in domum meam unde exīvī”; et veniēns **invenit** vacantem, **scōpīs** mundātam et ōrnātam.

45 Tunc vādit et assūmit sēcum septem aliōs **spīritūs** nēquiōrēs sē, et intrantēs habitant ibi; et fīunt **novissima** hominis illīus **peiōra** priōribus. Sīc erit et generātiōnī huic pessimae ”.

46 Adhūc eō loquente ad turbās, ecce māter et frātrēs eius stābant **foris** quaerentēs loquī **eī**.

47 Dīxit autem **eī** quīdam: “ Ecce māter **tua** et frātrēs tuī **foris** stant quaerentēs loquī tēcum ”.

48 At ille respondēns dīcentī sibi ait: “ Quae **est** māter **mea**, et quī sunt frātrēs meī? ”.

49 Et extendēns **manum** suam in discipulōs suōs dīxit: “ Ecce māter **mea** et frātrēs meī.

50 Quīcumque enim fēcerit voluntātem Patrīs meī, quī in caelīs **est**, ipse meus frāter et soror et māter **est** ”.

## 13

1 In illō **diē** exiēns **Iēsus** dē domō sedēbat secus mare;

2 et congregātae sunt ad eum turbae multae, **ita** ut in nāviculam ascendēns sedēret, et **omnis** **turba** stābat in lītore.

3 Et **locūtus** **est** eīs **multa** in parabolīs dīcēns: “ Ecce exiit, quī sēminat, sēmināre.

4 Et dum sēminat, quaedam **cecidērunt** secus viam, et vēnērunt volucrēs et comēdērunt **ea**.

5 **Alia** autem **cecidērunt** in **petrōsa**, ubi nōn habēbant terram multam, et continuō **exorta** sunt, quia nōn habēbant altitūdinem terrae;

6 **sōle** autem ortō, aestuāvērunt et, quia nōn habēbant rādīcem, āruērunt.

7 **Alia** autem **cecidērunt** in spīnās, et crēvērunt spīnae et suffōcāvērunt **ea**.

8 **Alia** vērō **cecidērunt** in terram bonam et dabant frūctum: aliud centēsimum, aliud sexāgēsimum, aliud trīcēsimum.

9 Quī habet aurēs, audiat ”.

10 Et accēdentēs discipulī dīxērunt **eī**: “ Quārē in parabolīs **loqueris** eīs? ”.

11 Quī respondēns ait illīs: “ Quia vōbīs datum **est** nōsse mystēria rēgnī caelōrum, illīs autem nōn **est** datum.

12 Quī enim habet, dabitur **eī**, et abundābit; quī autem nōn habet, et quod habet, auferētur ab eō.

13 Ideō in parabolīs loquor eīs, quia videntēs nōn vident et audientēs nōn audiunt neque intellegunt;

14 et adimplētur eīs **prophētīā** Īsaiae dīcēns:

"Audītū audiētis et nōn intellegētis

et videntēs vidēbitis et nōn vidēbitis.

15 Incrassātum **est** enim cor **populī** huius,

et auribus graviter audiērunt

et oculōs suōs clausērunt,

nē quandō oculīs videant

et auribus audiant

et **cordē** intellegant et convertantur,

et sānem eōs".

16 Vestrī autem beātī oculī, quia vident, et aurēs vestrae, quia audiunt.

17 Āmēn quippe **dīcō** vōbīs: Multī prophētae et iūstī cupiērunt **vidēre**, quae vidētis, et nōn vīdērunt, et audīre, quae **audītīs**, et nōn audiērunt!

18 Vōs ergō **audītē** parabolam **sēminantīs**.

19 **Omnis**, quī audit verbum rēgnī et nōn intellegit, **venit** **Mālus** et rapit, quod sēminātum **est** in **corde** eius; **hic** **est**, quī secus viam sēminātus **est**.

20 Quī autem suprā **petrōsa** sēminātus **est**, **hic** **est**, quī verbum audit et continuō cum gaudiō accipit illud,

21 nōn habet autem in sē rādīcem, sed **est** **temporālis**; **facta** autem trībulātiōne vel persecūtiōne propter verbum, continuō scandalizātur.

22 Quī autem **est** sēminātus in spīnīs, **hic** **est**, quī verbum audit, et sollicitūdō saeculī et **fallācia** dīvitiārum suffōcat verbum, et **sine** frūctū efficitur.

23 Quī vērō in **terrā** **bonā** sēminātus **est**, **hic** **est**, quī audit verbum et intellegit et frūctum affert et facit aliud quidem centum, aliud autem sexāgintā, porrō aliud trīgintā ”.

24 **Aliam** parabolam prōposuit illīs dīcēns: “ Simile factum **est** rēgnum caelōrum hominī, quī sēmināvit bonum sēmen in agrō suō.

25 Cum autem dormīrent hominēs, **venit** inimīcus eius et supersēmināvit zīzania in **mediō** trīticī et abiit.

26 Cum autem crēvisset **herba** et frūctum fēcisset, tunc appāruērunt et zīzania.

27 Accēdentēs autem servī patris familiās dīxērunt **eī**: “Domine, **nōnne** bonum sēmen sēmināstī in agrō tuō? Unde ergō habet zīzania?”.

28 Et ait illīs: “Inimīcus homō **hoc** fēcit”. Servī autem dīcunt **eī**: “Vīs, īmus et colligimus **ea**?”.

29 Et ait: “Nōn; nē forte colligentēs zīzania ērādīcētis simul cum eīs trīticum,

30 sinite **utraque** **crēscere** usque ad messem. Et in tempore **messīs** **dīcam** messōribus: Colligite prīmum zīzania et **alligāte** **ea** in fasciculōs ad combūrendum **ea**, trīticum autem **congregātē** in horreum meum” ”.

31 **Aliam** parabolam prōposuit eīs dīcēns: “ Simile **est** rēgnum caelōrum grānō **sināpis**, quod accipiēns homō sēmināvit in agrō suō.

32 Quod minimum quidem **est** omnibus sēminibus; cum autem crēverit, maius **est** holeribus et fit arbor, **ita** ut volucrēs caelī veniant et habitent in rāmīs eius ”.

33 **Aliam** parabolam **locūtus** **est** eīs: “ Simile **est** rēgnum caelōrum fermentō, quod acceptum mulier abscondit in farīnae **satīs** **tribus**, dōnec fermentātum **est** **tōtum** ”.

34 Haec omnia **locūtus** **est** **Iēsus** in parabolīs ad turbās; et **sine** **parabolā** nihil loquēbātur eīs,

35 ut adimplērētur, quod dictum erat per prophētam dīcentem:

“ Aperiam in parabolīs **os** meum,

ēructābō **abscondita** ā cōnstitūtiōne mundī ”.

36 Tunc, dīmissīs turbīs, **venit** in domum, et accessērunt ad eum discipulī eius dīcentēs: “ Dissere nōbīs parabolam zīzaniōrum agrī ”.

37 Quī respondēns ait: “ Quī sēminat bonum sēmen, **est** Fīlius hominis;

38 ager autem **est** mundus; bonum vērō sēmen, hī sunt fīliī rēgnī; zīzania autem fīliī sunt Mālī;

39 inimīcus autem, quī sēmināvit **ea**, **est** Diabolus; **messis** vērō cōnsummātiō saeculī **est**; messōrēs autem angelī sunt.

40 Sīcut ergō colliguntur zīzania et ignī combūruntur, sīc erit in cōnsummātiōne saeculī:

41 mittet Fīlius hominis angelōs suōs, et colligent dē rēgnō eius omnia scandala et eōs, quī faciunt inīquitātem,

42 et mittent eōs in camīnum **ignis**; ibi erit **flētus** et strīdor dentium.

43 Tunc iūstī fulgēbunt sīcut sōl in rēgnō Pa trīs eōrum. Quī habet aurēs, audiat.

44 Simile **est** rēgnum caelōrum thēsaurō absconditō in agrō; quem quī **invenit** homō abscondit et prae gaudiō illīus vādit et vēndit **ūniversa**, quae habet, et **emit** agrum illum.

45 Iterum simile **est** rēgnum caelōrum hominī negōtiātōrī quaerentī bonās margarītās.

46 **Inventa** autem **ūna** **pretiōsa** **margarīta**, abiit et vēndidit omnia, quae habuit, et **emit** eam.

47 Iterum simile **est** rēgnum caelōrum sagēnae missae in mare et ex omnī genere congregantī;

48 quam, cum **implēta** **esset**, ēdūcentēs secus **lītus** et sedentēs collēgērunt bonōs in vāsa, **malōs** autem forās mīsērunt.

49 Sīc erit in cōnsummātiōne saeculī: exībunt angelī et sēparābunt **malōs** dē **mediō** iūstōrum

50 et mittent eōs in camīnum **ignis**; ibi erit **flētus** et strīdor dentium.

51 Intellēxistis haec omnia? ”. Dīcunt **eī**: “ Etiam ”.

52 Ait autem illīs: “ Ideō **omnis** **scrība** doctus in rēgnō caelōrum **similis** **est** hominī patrī familiās, quī prōfert dē thēsaurō suō **nova** et **vetera** ”.

53 Et factum **est**, cum cōnsummāsset **Iēsus** parabolās istās, trānsiit inde.

54 Et veniēns in patriam suam, docēbat eōs in **synagōgā** eōrum, **ita** ut mīrārentur et dīcerent: “ Unde huic **sapientia** haec et virtūtēs?

55 **Nōnne** **hic** **est** fabrī fīlius? **Nōnne** māter eius dīcitur **Maria**, et frātrēs eius Iacobūs et Ioseph et Simōn et Iūdās?

56 Et sorōrēs eius **nōnne** omnēs apud nōs sunt? Unde ergō huic omnia **ista**? ”.

57 Et scandalizābantur in eō. **Iēsus** autem dīxit eīs: “ Nōn **est** **prophēta** **sine** **honōre** **nisi** in **patriā** et in domō **suā** ”.

58 Et nōn fēcit ibi virtūtēs multās propter incrēdulitātem illōrum.

## 14

1 In illō tempore audīvit Hērōdēs **tetrarcha** fāmam Iēsū

2 et ait puerīs **suīs**: “ **Hic** **est** Iōannēs **Baptista**; ipse surrēxit ā mortuīs, et ideō virtūtēs operantur in eō ”.

3 Hērōdēs enim tenuit Iōannem et alligāvit eum et posuit in carcere propter Herodiadem uxōrem Philippī frātris **suī**.

4 Dīcēbat enim illī Iōannēs: “ Nōn licet tibi habēre eam ”.

5 Et volēns illum **occīdere**, timuit **populum**, quia sīcut prophētam eum habēbant.

6 **Diē** autem **nātālis** **Hērōdis** saltāvit **fīlia** Herodiadis in **mediō** et placuit Hērōdī,

7 unde cum iūrāmentō pollicitus **est** **eī** dare, quodcumque postulāsset.

8 At **illa**, **praemonita** ā mātre **suā**: “ Dā mihi, inquit, **hic** in discō caput **Iōannis** Baptistae ”.

9 Et contrīstātus rēx propter iūrāmentum et eōs, quī pariter recumbēbant, iussit darī

10 mīsitque et dēcollāvit Iōannem in carcere;

11 et allātum **est** caput eius in discō et datum **est** puellae, et tulit mātrī suae.

12 Et accēdentēs discipulī eius tulērunt corpus et sepeliērunt illud et venientēs nūntiāvērunt Iēsū.

13 Quod cum audīsset **Iēsus**, sēcessit inde in **nāviculā** in locum dēsertum seorsum; et cum audīssent, turbae secūtae sunt eum pedestrēs dē cīvitātibus.

14 Et exiēns vīdit turbam multam et misertus **est** eōrum et cūrāvit languidōs eōrum.

15 Vespere autem factō, accessērunt ad eum discipulī dīcentēs: “ Dēsertus **est** locus, et **hōra** iam praeteriit; dīmitte turbās, ut euntēs in castella emant sibi **ēscās** ”.

16 **Iēsus** autem dīxit eīs: “ Nōn habent necesse īre; **date** illīs vōs mandūcāre ”.

17 Illī autem dīcunt **eī**: “ Nōn habēmus **hīc** **nisi** quīnque pānēs et duōs piscēs ”.

18 Quī ait: “ Afferte illōs mihi hūc ”.

19 Et cum iussisset turbās **discumbere** suprā fēnum, acceptīs quīnque pānibus et duōbus piscibus, aspiciēns in caelum benedīxit et frēgit et **dedit** discipulīs pānēs, discipulī autem turbīs.

20 Et mandūcāvērunt omnēs et saturātī sunt; et tulērunt reliquiās fragmentōrum duodecim cophinōs plēnōs.

21 Mandūcantium autem fuit numerus **ferē** quīnque **mīlia** **virōrum**, exceptīs mulieribus et parvulīs.

22 Et statim iussit discipulōs **ascendere** in nāviculam et **praecēdere** eum trāns **fretum**, dōnec dīmitteret turbās.

23 Et dīmissīs turbīs, ascendit in montem **sōlus** **ōrāre**. Vespere autem factō, **sōlus** erat ibi.

24 **Nāvicula** autem iam multīs stadiīs ā **terrā** distābat, flūctibus **iactāta**; erat enim contrārius ventus.

25 **Quārta** autem **vigilia** **noctis** **venit** ad eōs ambulāns suprā mare.

26 Discipulī autem, videntēs eum suprā mare ambulantem, turbātī sunt dīcentēs: “ Phantasma **est** ”, et prae timōre clāmāvērunt.

27 Statimque **Iēsus** **locūtus** **est** eīs dīcēns: “ Habēte fīdūciam, ego sum; nōlīte timēre! ”.

28 Respondēns autem **eī** Petrus dīxit: “ Domine, sī tū **es**, iubē mē venīre ad tē super aquās ”.

29 At ipse ait: “ **Vēnī**! ”. Et dēscendēns Petrus dē **nāviculā** ambulāvit super aquās et **venit** ad **Iēsum**.

30 Vidēns vērō ventum validum timuit et, cum coepisset mergī, clāmāvit dīcēns: “ Domine, salvum mē fac! ”.

31 Continuō autem **Iēsus** extendēns **manum** apprehendit eum et ait illī: “ Modicae fideī, quārē dubitāstī? ”.

32 Et cum ascendissent in nāviculam, cessāvit ventus.

33 Quī autem in **nāviculā** erant, adōrāvērunt eum dīcentēs: “ **Vērē** Fīlius Deī **es**! ”.

34 Et cum trānsfretāssent, vēnērunt in terram Gennesāret.

35 Et cum cognōvissent eum **virī** locī illīus, mīsērunt in ūniversam regiōnem illam et obtulērunt **eī** omnēs **male** habentēs,

36 et rogābant eum, ut vel fimbriam vestīmentī eius tangerent; et, quīcumque tetigērunt, salvī factī sunt.

## 15

1 Tunc accēdunt ad **Iēsum** ab Hierosolymīs **pharisaeī** et scrībae dīcentēs:

2 “ Quārē discipulī tuī trānsgrediuntur trāditiōnem seniōrum? Nōn enim lavant **manūs** suās, cum pānem mandūcant ”.

3 Ipse autem respondēns ait illīs: “ Quārē et vōs trānsgrediminī mandātum Deī propter trāditiōnem vestram?

4 Nam Deus dīxit: "**Honōra** patrem tuum et mātrem" et: "Quī maledīxerit patrī vel mātrī, morte moriātur".

5 Vōs autem dīcitis: “Quīcumque dīxerit patrī vel mātrī: Mūnus **est**, quodcumque ex mē prōfuerit,

6 nōn honōrificābit patrem suum”; et irritum fēcistis verbum Deī propter trāditiōnem vestram.

7 Hypocritae! **Bene** prophētāvit dē vōbīs Īsaiās dīcēns:

8 "**Populus** **hic** labiīs mē honōrat,

cor autem eōrum **longē** **est** ā mē;

9 **sine** **causā** autem colunt mē

docentēs doctrīnās **mandāta** hōmī num" ”.

10 Et **convocātā** ad sē **turbā**, dīxit eīs: “ **Audīte** et intellegite:

11 Nōn quod intrat in **os**, coinquinat hominem; sed quod prōcēdit ex ōre, **hoc** coinquinat hominem! ”.

12 Tunc accēdentēs discipulī dīcunt **eī**: “ Scīs quia **pharisaeī**, audītō verbō, scandalizātī sunt? ”.

13 At ille respondēns ait: “ **Omnis** plantātiō, quam nōn plantāvit Pater meus **caelestis**, ērādīcābitur.

14 Sinite illōs: caecī sunt, **ducēs** caecōrum. Caecus autem sī caecō ducātum praestet, ambō in foveam cadent ”.

15 Respondēns autem Petrus dīxit **eī**: “ Ēdissere nōbīs parabolam istam ”.

16 At ille dīxit: “ Adhūc et vōs **sine** intellēctū **estis**?

17 Nōn intellegitis quia omne quod in **os** intrat, in ventrem vādit et in sēcessum ēmittitur?

18 Quae autem prōcēdunt dē ōre, dē **corde** exeunt, et **eā** coinquinant hominem.

19 Dē **corde** enim exeunt cōgitātiōnēs **mālae**, homicīdia, adulteria, fornicātiōnēs, fūrta, **falsa** testimōnia, blasphēmiae.

20 Haec sunt, quae coinquinant hominem; nōn lōtīs autem manibus mandūcāre nōn coinquinat hominem ”.

21 Et **ēgressus** inde **Iēsus**, sēcessit in partēs Tyrī et **Sidōnis**.

22 Et ecce mulier Chananaea ā fīnibus illīs **ēgressa** clāmāvit dīcēns: “ Miserēre meī, Domine, fīlī Dāvīd! **Fīlia** **mea** **male** ā daemoniō vexātur ”.

23 Quī nōn respondit **eī** verbum.

Et accēdentēs discipulī eius rogābant eum dīcentēs: “ Dīmitte eam, quia clāmat post nōs ”.

24 Ipse autem respondēns ait: “ Nōn sum **missus** **nisi** ad ovēs, quae periērunt **domus** Isrāēl ”.

25 At **illa** **vēnit** et adōrāvit eum dīcēns: “ Domine, adiuvā mē! ”.

26 Quī respondēns ait: “ Nōn **est** bonum **sūmere** pānem fīliōrum et **mittere** catellīs ”.

27 At **illa** dīxit: “ Etiam, Domine, nam et catellī **edunt** dē mīcīs, quae cadunt dē **mēnsā** dominōrum suōrum ”.

28 Tunc respondēns **Iēsus** ait illī: “ Ō mulier, **magna** **est** **fidēs** **tua**! Fīat tibi, sīcut vīs ”. Et **sānāta** **est** **fīlia** illīus ex **illā** **hōrā**.

29 Et cum trānsīsset inde, **Iēsus** **venit** secus mare Galilaeae et ascendēns in montem sedēbat ibi.

30 Et accessērunt ad eum turbae multae habentēs sēcum claudōs, caecōs, dēbilēs, mūtōs et aliōs multōs et prōiēcērunt eōs ad **pedēs** eius, et cūrāvit eōs,

31 **ita** ut **turba** mīrārētur videntēs mūtōs loquentēs, dēbilēs sānōs et claudōs ambulantēs et caecōs videntēs. Et magnificābant Deum Isrāēl.

32 **Iēsus** autem **convocātīs** discipulīs **suīs** dīxit: “ Misereor turbae, quia trīduō iam **persevērant** mēcum et nōn habent, quod mandūcent; et **dīmittere** eōs ieiūnōs nōlō, nē forte dēficiant in **viā** ”.

33 Et dīcunt **eī** discipulī: “ Unde nōbīs in dēsertō pānēs tantōs, ut saturēmus turbam tantam? ”.

34 Et ait illīs **Iēsus**: “ Quot pānēs habētis? ”. At illī dīxērunt: “ Septem et paucōs pisciculōs ”.

35 Et praecēpit turbae, ut discumberet super terram;

36 et accipiēns septem pānēs et piscēs et grātiās agēns frēgit et **dedit** discipulīs, discipulī autem turbīs.

37 Et comēdērunt omnēs et saturātī sunt; et, quod superfuit dē fragmentīs, tulērunt septem sportās plēnās.

38 Erant autem, quī mandūcāverant, quattuor **mīlia** hominum extrā mulierēs et parvulōs.

39 Et dīmissīs turbīs, ascendit in nāviculam et **venit** in fīnēs Magadān.

## 16

1 Et accessērunt ad eum **pharisaeī** et saddūcaeī tentantēs et rogāvērunt eum, ut signum dē caelō ostenderet eīs.

2 At ille respondēns ait eīs: “ Factō vespere dīcitis: “Serēnum erit, rubicundum **est** enim caelum”;

3 et **māne**: “Hodiē tempestās, rutilat enim trīste caelum”. Faciem quidem caelī dīiūdicāre nōstis, **signa** autem temporum nōn potestis.

4 Generātiō **mala** et **adulterā** signum quaerit, et signum nōn dabitur **eī**, **nisi** signum Iōnae ”. Et, relictīs illīs, abiit.

5 Et cum vēnissent discipulī trāns **fretum**, **oblītī** sunt pānēs accipere.

6 **Iēsus** autem dīxit illīs: “ Intuēminī et cavēte ā fermentō **pharīsaeōrum** et saddūcaeōrum ”.

7 At illī cōgitābant inter sē dīcentēs: “ Pānēs nōn accēpimus!”.

8 Sciēns autem **Iēsus** dīxit: “ Quid **cōgitātis** inter vōs, modicae fideī, quia pānēs nōn habētis?

9 Nōndum intellegitis neque recordāminī quīnque pānum quīnque **mīlium** hominum, et quot cophinōs sūmpsistis?

10 Neque septem pānum quattuor **mīlium** hominum, et quot sportās sūmpsistis?

11 Quōmodo nōn intellegitis quia nōn dē pānibus dīxī vōbīs? Sed cavēte ā fermentō **pharīsaeōrum** et saddūcaeōrum ”.

12 Tunc intellēxērunt quia nōn dīxerit cavendum ā fermentō pānum sed ā **doctrīnā** **pharīsaeōrum** et saddūcaeōrum.

13 **Venit** autem **Iēsus** in partēs **Caesarēae** Philippī et interrogābat discipulōs suōs dīcēns: “ Quem dīcunt hominēs **esse** Fīlium hominis?”.

14 At illī dīxērunt: “ **Aliī** Iōannem Baptistam, aliī autem Eliam, aliī vērō Iēremīam, aut ūnum ex **prophētīs** ”.

15 Dīcit illīs: “ Vōs autem quem mē **esse** dīcitis? ”.

16 Respondēns Simōn Petrus dīxit: “ Tū **es** Chrīstus, Fīlius Deī vīvī ”.

17 Respondēns autem **Iēsus** dīxit **eī**: “ Beātus **es**, Simōn Bariona, quia **carō** et sanguis nōn revēlāvit tibi sed Pater meus, quī in caelīs **est**.

18 Et ego **dīcō** tibi: Tū **es** Petrus, et super hanc petram aedificābō Ecclēsiam meam; et portae īnferī nōn praevalēbunt adversum eam.

19 Tibi dabō clāvēs rēgnī caelōrum; et quodcumque **ligāverīs** super terram, erit ligātum in caelīs, et quodcumque **solvēris** super terram, erit solūtum in caelīs ”.

20 Tunc praecēpit discipulīs, ut nēminī dīcerent quia ipse **esset** Chrīstus.

21 Exinde coepit **Iēsus** **ostendere** discipulīs **suīs** quia oportēret eum īre Hierosolymam et **multa** patī ā seniōribus et prīncipibus sacerdōtum et **scrībīs** et **occīdī** et **tertiā** **diē** **resurgere**.

22 Et assūmēns eum Petrus coepit increpāre illum dīcēns: “ Absit ā tē, Domine; nōn erit tibi **hoc** ”.

23 Quī conversus dīxit Petrō: “ **Vade** post mē, Satāna! Scandalum **es** mihi, quia nōn **sapis** **ea**, quae Deī sunt, sed **ea**, quae hominum! ”.

24 Tunc **Iēsus** dīxit discipulīs **suīs**: “ Sī **quis** vult post mē venīre, abneget sēmetipsum et tollat crucem suam et sequātur mē.

25 Quī enim voluerit animam suam salvam facere, perdet eam; quī autem perdiderit animam suam propter mē, inveniet eam.

26 Quid enim prōdest hominī, sī mundum ūniversum lucrētur, animae vērō suae dētrīmentum patiātur? Aut quam dabit homō commūtātiōnem prō **animā** **suā**?

27 Fīlius enim hominis ventūrus **est** in **glōriā** Patrīs **suī** cum angelīs **suīs**, et tunc reddet ūnīcuique secundum opus eius.

28 Āmēn **dīcō** vōbīs: Sunt quīdam dē **hīc** stantibus, quī nōn gustābunt mortem, dōnec videant Fīlium hominis venientem in rēgnō suō ”.

## 17

1 Et post diēs sex assūmit **Iēsus** Petrum et Iacobum et Iōannem frātrem eius et dūcit illōs in montem excelsum seorsum.

2 Et trānsfigūrātus **est** ante eōs; et resplenduit faciēs eius sīcut sōl, vestīmenta autem eius **facta** sunt **alba** sīcut lūx.

3 Et ecce appāruit illīs Moȳsēs[\*][moyses] et **Eliās** cum eō loquentēs.

4 Respondēns autem Petrus dīxit ad **Iēsum**: “ Domine, bonum **est** nōs **hīc** **esse**. Sī vīs, faciam **hic** tria tabernācula: tibi ūnum et Moysī ūnum et Eliae ūnum ”.

5 Adhūc eō loquente, ecce nūbēs **lūcida** obumbrāvit eōs; et ecce vōx dē nūbe dīcēns: “ **Hic** **est** Fīlius meus **dīlēctus**, in quō mihi **bene** complacuī; ipsum **audītē** ”.

6 Et audientēs discipulī **cecidērunt** in faciem suam et timuērunt valdē.

7 Et accessit **Iēsus** et tetigit eōs dīxitque eīs: “ Surgite et nōlīte timēre ”.

8 **Levantēs** autem oculōs suōs, nēminem vīdērunt **nisi** **sōlum** **Iēsum**.

9 Et dēscendentibus illīs dē monte, praecēpit eīs **Iēsus** dīcēns: “ Nēminī **dīxerītis** vīsiōnem, dōnec Fīlius hominis ā mortuīs resurgat ”.

10 Et interrogāvērunt eum discipulī dīcentēs: “ Quid ergō scrībae dīcunt quod Eliam oporteat prīmum venīre? ”.

11 At ille respondēns ait: “ **Ēlias** quidem ventūrus **est** et restituet omnia.

12 **Dīcō** autem vōbīs quia **Ēlias** iam **venit**, et nōn cognōvērunt eum, sed fēcērunt in eō, quaecumque voluērunt; sīc et Fīlius hominis passūrus **est** ab eīs ”.

13 Tunc intellēxērunt discipulī quia dē Iōanne **Baptista** dīxisset eīs.

14 Et cum vēnissent ad turbam, accessit ad eum homō genibus prōvolūtus ante eum

15 et dīcēns: “ Domine, miserēre fīliī meī, quia lūnāticus **est** et **male** patitur; nam saepe cadit in ignem et crēbrō in aquam.

16 Et obtulī eum discipulīs tuīs, et nōn potuērunt cūrāre eum ”.

17 Respondēns autem **Iēsus** ait: “ Ō generātiō **incrēdula** et **perversā**, quousque **erō** vōbīscum? Usquequō patiar vōs? Afferte hūc illum ad mē ”.

18 Et increpāvit eum **Iēsus**, et exiit ab eō daemonium, et cūrātus **est** puer ex **illā** **hōrā**.

19 Tunc accessērunt discipulī ad **Iēsum** sēcrētō et dīxērunt: “ Quārē nōs nōn potuimus ēicere illum? ”.

20 Ille autem dīcit illīs: “ Propter modicam fidem vestram. Āmēn quippe **dīcō** vōbīs: Sī **habuerītis** fidem sīcut

grānum **sināpis**, **dicētis** montī huic: “Trānsī hinc illūc!”, et trānsībit, et nihil impossibile erit vōbīs ”.

(21) 22 Conversantibus autem eīs in **Galilaeā**, dīxit illīs **Iēsus**: “ Fīlius hominis trādendus **est** in **manūs** hominum,

23 et **occīdent** eum, et tertiō **diē** resurget ”. Et contrīstātī sunt vehementer.

24 Et cum vēnissent Capharnāum, accessērunt, quī didrāchma accipiēbant, ad Petrum et dīxērunt: “ Magister vester nōn solvit didrāchma? ”.

25 Ait: “ Etiam”. Et cum intrāsset domum, **praevenit** eum **Iēsus** dīcēns: “ Quid tibi vidētur, Simōn? **Rēgēs** terrae ā quibus accipiunt tribūtum vel cēnsum? Ā fīliīs **suīs** an ab aliēnīs? ”.

26 Cum autem ille dīxisset: “ Ab aliēnīs ”, dīxit illī **Iēsus**: “ Ergō **līberī** sunt fīliī.

27 Ut autem nōn scandalizēmus eōs, **vāde** ad mare et mitte hāmum; et eum piscem, quī prīmus ascenderit, tolle; et, apertō ōre, eius inveniēs staterem. Illum sūmēns, dā eīs prō mē et tē ”.

## 18

1 In **illā** **hōrā** accessērunt discipulī ad **Iēsum** dīcentēs: “ **Quis** putās maior **est** in rēgnō caelōrum? ”.

2 Et advocāns parvulum, statuit eum in **mediō** eōrum

3 et dīxit: “ Āmēn **dīcō** vōbīs: **Nisi** conversī **fuerītis** et efiiciāminī sīcut parvulī, nōn intrābitis in rēgnum caelōrum.

4 Quīcumque ergō humiliāverit sē sīcut parvulus iste, **hic** **est** maior in rēgnō caelōrum.

5 Et, quī suscēperit ūnum parvulum tālem in nōmine meō, mē suscipit.

6 Quī autem scandalizāverit ūnum dē pusillīs istīs, quī in mē crēdunt, expedit **eī**, ut suspendātur **mola** **asināria** in collō eius et dēmergātur in profundum **maris**.

7 Vae mundō ab scandalīs! Necesse **est** enim ut veniant scandala; vērumtamen vae hominī, per quem scandalum **venit**!

8 Sī autem **manus** **tua** vel pēs tuus scandalizat tē, abscīde eum et prōice abs tē: bonum tibi **est** ad vītam ingredī dēbilem vel claudum, quam duās **manūs** vel duōs **pedēs** habentem mittī in ignem aeternum.

9 Et sī oculus tuus scandalizat tē, erue eum et prōice abs tē: bonum tibi **est** ūnoculum in vītam intrāre, quam duōs oculōs habentem mittī in gehennam **ignis**.

10 Vidēte, nē contemnātis ūnum ex hīs pusillīs; **dīcō** enim vōbīs quia angelī eōrum in caelīs semper

vident faciem Patrīs meī, quī in caelīs **est**.

(11) 12 Quid vōbīs vidētur? Sī fuerint alicui centum ovēs, et errāverit **ūna** ex eīs, **nōnne** relinquet nōnāgintā novem in montibus et vādit **quaerere** eam, quae errāvit?

13 Et sī contigerit ut inveniat eam, āmēn **dīcō** vōbīs quia gaudēbit super eam **magis** quam super nōnāgintā novem, quae nōn errāvērunt.

14 Sīc nōn **est** voluntās ante Patrem vestrum, quī in caelīs **est**, ut pereat ūnus dē pusillīs istīs.

15 Sī autem peccāverit in tē frāter tuus, **vāde**, corripe eum inter tē et ipsum **sōlum**. Sī tē audierit, lucrātus **es** frātrem tuum;

16 sī autem nōn audierit, adhibē tēcum adhūc ūnum vel duōs, ut in ōre duōrum testium vel trium stet omne verbum;

17 quod sī nōluerit audīre eōs, dīc ecclēsiae; sī autem et ecclēsiam nōluerit audīre, sit tibi sīcut ethnicus et pūblicānus.

18 Āmēn **dīcō** vōbīs: Quaecumque **alligāveritis** super terram, erunt **ligāta** in caelō; et, quaecumque **solveritis** super terram, erunt **solūta** in caelō.

19 Iterum **dīcō** vōbīs: Sī duo ex vōbīs cōnsēnserint super terram dē omnī rē, quamcumque petierint, fīet illīs ā Patre meō, quī in caelīs **est**.

20 **Ubi** enim sunt duo vel trēs congregātī in nōmine meō, ibi sum in **mediō** eōrum ”.

21 Tunc accēdēns Petrus dīxit **eī**: “ Domine, quotiēns peccābit in mē frāter meus, et dīmittam **eī**? Usque septiēs? ”.

22 Dīcit illī **Iēsus**: “ Nōn **dīcō** tibi usque septiēs sed usque septuāgiēs septiēs.

23 Ideō assimilātum **est** rēgnum caelōrum hominī **rēgī**, quī voluit ratiōnem **pōnere** cum servīs **suīs**.

24 Et cum coepisset ratiōnem **pōnere**, oblātus **est** **eī** ūnus, quī dēbēbat decem **mīlia** talenta.

25 Cum autem nōn habēret, unde redderet, iussit eum dominus vēnumdārī et uxōrem et fīliōs et omnia, quae habēbat, et reddī.

26 Prōcidēns igitur servus ille adōrābat eum dīcēns: “Patientiam habē in mē, et omnia reddam tibi”.

27 Misertus autem dominus servī illīus dīmīsit eum et dēbitum dīmīsit **eī**.

28 **Ēgressus** autem servus ille **invēnit** ūnum dē cōnservīs **suīs**, quī dēbēbat **eī** centum dēnāriōs, et tenēns suffōcābat eum dīcēns: “Redde, quod dēbēs!”.

29 Prōcidēns igitur cōnservus eius rogābat eum dīcēns: “Patientiam habē in mē, et reddam tibi”.

30 Ille autem nōluit, sed abiit et mīsit eum in carcerem, dōnec redderet dēbitum.

31 Videntēs autem cōnservī eius, quae fīēbant, contrīstātī sunt valdē et vēnērunt et nārrāvērunt dominō suō omnia, quae **facta** erant.

32 Tunc vocāvit illum dominus suus et ait illī: “**Servē** nēquam, omne dēbitum illud dīmīsī tibi, quoniam rogāstī mē;

33 nōn oportuit et tē miserērī cōnservī tuī, sīcut et ego tuī misertus sum?”.

34 Et īrātus dominus eius trādidit eum tortōribus, quoadusque redderet ūniversum dēbitum.

35 Sīc et Pater meus **caelestis** faciet vōbīs, sī nōn **remīserītis** ūnusquisque frātrī suō dē cordibus vestrīs ”.

## 19

1 Et factum **est**, cum cōnsummāsset **Iēsus** sermōnēs istōs, migrāvit ā **Galilaeā** et **venit** in fīnēs Iūdaeae trāns Iordānem.

2 Et secūtae sunt eum turbae multae, et cūrāvit eōs ibi.

3 Et accessērunt ad eum **pharisaeī** tentantēs eum et dīcentēs: “ Licet hominī **dīmittere** uxōrem suam quācumque ex **causā**? ”.

4 Quī respondēns ait: “ Nōn lēgistis quia, quī creāvit ab initiō, masculum et fēminam fēcit eōs

5 et dīxit: "Propter **hōc** dīmittet homō patrem et mātrem et adhaerēbit uxōrī suae, et erunt duo in carne **ūnā**?".

6 Itaque iam nōn sunt duo sed **ūna** **carō**. Quod ergō Deus coniūnxit, homō nōn sēparet ”.

7 Dīcunt illī: “ Quid ergō Moȳsēs[\*][moyses] mandāvit darī libellum repudiī et **dīmittere**? ”.

8 Ait illīs: “ Moȳsēs[\*][moyses] ad dūritiam **cordis** vestrī permīsit vōbīs **dīmittere** uxōrēs vestrās; ab initiō autem nōn sīc fuit.

9 **Dīcō** autem vōbīs quia quīcumque dīmīserit uxōrem suam, **nisi** ob fornicātiōnem, et aliam dūxerit, moechātur ”.

10 Dīcunt **eī** discipulī eius: “ Sī **ita** **est** **causa** hominis cum uxōre, nōn expedit **nūbere** ”.

11 Quī dīxit eīs: “ Nōn omnēs capiunt verbum istud, sed quibus datum **est**.

12 Sunt enim eunūchī, quī dē mātris uterō sīc **nātī** sunt; et sunt eunūchī, quī factī sunt ab hominibus; et sunt eunūchī, quī sēipsōs castrāvērunt propter rēgnum caelōrum. Quī potest capere, capiat ”.

13 Tunc oblātī sunt **eī** parvulī, ut **manūs** eīs impōneret et ōrāret; discipulī autem increpābant eīs.

14 **Iēsus** vērō ait: “ Sinite parvulōs et nōlīte eōs prohibēre ad mē venīre; tālium **est** enim rēgnum caelōrum ”.

15 Et cum imposuisset eīs **manūs**, abiit inde.

16 Et ecce ūnus accēdēns ait illī: “ Magister, quid bonī faciam, ut habeam vītam aeternam? ”. Quī dīxit **eī**:

17 “ Quid mē interrogās dē bonō? Ūnus **est** bonus. Sī autem vīs ad vītam ingredī, **servā** **mandāta** ”.

18 Dīcit illī: “ Quae? ”. **Iēsus** autem dīxit: “ Nōn homicīdium faciēs, nōn adulterābis, nōn faciēs fūrtum, nōn falsum testimōnium **dīcēs**,

19 **honōrā** patrem et mātrem et dīligēs proximum tuum sīcut tēipsum ”.

20 Dīcit illī adulēscēns: “ Omnia haec cūstōdīvī. Quid adhūc mihi deest? ”.

21 Ait illī **Iēsus**: “ Sī vīs **perfectūs** **esse**, **vāde**, vēnde, quae habēs, et dā pauperibus, et habēbis thēsaurum in caelō; et **vēnī**, **sequere** mē ”.

22 Cum audīsset autem adulēscēns verbum, abiit **trīstis**; erat enim habēns multās possessiōnēs.

23 **Iēsus** autem dīxit discipulīs **suīs**: “ Āmēn **dīcō** vōbīs: Dīves difficile intrābit in rēgnum caelōrum.

24 Et iterum **dīcō** vōbīs: Facilius **est** camēlum per forāmen **acūs** trānsīre, quam dīvitem intrāre in rēgnum Deī ”.

25 **Audītis** autem hīs, discipulī mīrābantur valdē dīcentēs: “ **Quis** ergō poterit salvus **esse**? ”.

26 Aspiciēns autem **Iēsus** dīxit illīs: “ Apud hominēs **hoc** impossibile **est**, apud Deum autem omnia possibilia sunt ”.

27 Tunc respondēns Petrus dīxit **eī**: “ Ecce nōs relīquimus omnia et secūtī sumus tē. Quid ergō erit nōbīs? ”.

28 **Iēsus** autem dīxit illīs: “ Āmēn **dīcō** vōbīs quod vōs, quī secūtī **estis** mē, in regenerātiōne, cum sēderit Fīlius hominis in thronō glōriae suae, sedēbitis et vōs super thronōs duodecim, iūdicantēs duodecim **tribus** Isrāēl.

29 Et **omnis**, quī relīquit domōs vel frātrēs aut sorōrēs aut patrem aut mātrem aut fīliōs aut agrōs propter **nōmen** meum, centuplum accipiet et vītam aeternam possidēbit.

30 Multī autem erunt prīmī novissimī, et novissimī prīmī.

## 20

1 Simile **est** enim rēgnum caelōrum hominī patrī familiās, quī exiit prīmō **manē** **condūcere** operāriōs in vīneam suam;

2 conventiōne autem **facta** cum operāriīs ex dēnāriō diurnō, mīsit eōs in vīneam suam.

3 Et **ēgressus** circā hōram tertiam vīdit aliōs stantēs in forō ōtiōsōs

4 et illīs dīxit: “**Īte** et vōs in vīneam; et, quod iūstum fuerit, dabō vōbīs”.

5 Illī autem abiērunt. Iterum autem exiit circā sextam et nōnam hōram et fēcit similiter.

6 **Circā** ūndecimam vērō exiit et **invēnit** aliōs stantēs et dīcit illīs: “Quid **hīc** **stātis** **tōtā** **diē** ōtiōsī?”.

7 Dīcunt **eī**: “Quia nēmō nōs condūxit”. Dīcit illīs: “**Īte** et vōs in vīneam”.

8 Cum **sērō** autem factum **esset**, dīcit dominus vīneae prōcūrātōrī suō: “ Vocā operāriōs et redde illīs mercēdem incipiēns ā novissimīs usque ad prīmōs ”.

9 Et cum vēnissent, quī circā ūndecimam hōram vēnerant, accēpērunt singulī dēnārium.

10 Venientēs autem prīmī arbitrātī sunt quod plūs **essent** acceptūrī; accēpērunt autem et ipsī singulī dēnārium.

11 Accipientēs autem murmurābant adversus patrem familiās

12 dīcentēs: “Hī novissimī **ūnā** **hōrā** fēcērunt, et **parēs** illōs nōbīs fēcistī, quī portāvimus pondus diēī et aestum!”.

13 At ille respondēns ūnī eōrum dīxit: “**Amīcē**, nōn faciō tibi iniūriam; **nōnne** ex dēnāriō convēnistī mēcum?

14 Tolle, quod tuum **est**, et **vāde**; volō autem et huic novissimō dare sīcut et tibi.

15 Aut nōn licet mihi, quod volō, facere dē meīs? An oculus tuus nēquam **est**, quia ego bonus sum?”.

16 Sīc erunt novissimī prīmī, et prīmī novissimī ”.

17 Et ascendēns **Iēsus** Hierosolymam assūmpsit Duodecim discipulōs sēcrētō et ait illīs in **viā**:

18 “ Ecce ascendimus Hierosolymam, et Fīlius hominis trādētur prīncipibus sacerdōtum et **scrībīs**, et condemnābunt eum morte

19 et trādent eum gentibus ad illūdendum et flagellandum et crucifīgendum, et **tertiā** **diē** resurget ”.

20 Tunc accessit ad eum māter fīliōrum Zebedaēī cum fīliīs **suīs**, adōrāns et petēns aliquid ab eō.

21 Quī dīxit **eī**: “ Quid vīs? ”. Ait illī: “ Dīc ut sedeant hī duo fīliī meī ūnus ad dexteram tuam et ūnus ad sinistram in rēgnō tuō ”.

22 Respondēns autem **Iēsus** dīxit: “ **Nescītis** quid petātis. Potestis **bibere** calicem, quem ego bibitūrus sum? ”. Dīcunt **eī**: “ Possumus ”.

23 Ait illīs: “ Calicem quidem meum bibētis, **sēdēre** autem ad dexteram meam et sinistram nōn **est** meum dare illud, sed quibus parātum **est** ā Patre meō ”.

24 Et audientēs decem indignātī sunt dē duōbus frātribus.

25 **Iēsus** autem vocāvit eōs ad sē et ait: “ **Scītis** quia prīncipēs gentium dominantur eōrum et, quī magnī sunt, potestātem exercent in eōs.

26 Nōn **ita** erit inter vōs, sed quīcumque voluerit inter vōs magnus fierī, erit vester minister;

27 et, quīcumque voluerit inter vōs prīmus **esse**, erit vester servus;

28 sīcut Fīlius hominis nōn **venit** ministrārī sed ministrāre et dare animam suam redēmptiōnem prō multīs ”.

29 Et ēgredientibus illīs ab Ierichō, **secūta** **est** eum **turba** **multa**.

30 Et ecce duo caecī sedentēs secus viam audiērunt quia **Iēsus** trānsīret et clāmāvērunt dīcentēs: “ Domine, miserēre nostrī, fīlī Dāvīd! ”.

31 **Turba** autem increpābat eōs, ut tacērent; at illī **magis** clāmābant dīcentēs: “ Domine, miserēre nostrī, fīlī Dāvīd! ”.

32 Et stetit **Iēsus** et vocāvit eōs et ait: “ Quid vultis, ut faciam vōbīs?”.

33 Dīcunt illī: “ Domine, ut aperiantur oculī nostrī ”.

34 Misertus autem **Iēsus**, tetigit oculōs eōrum; et cōnfestim vīdērunt et secūtī sunt eum.

## 21

1 Et cum appropinquāssent Hierosolymīs et vēnissent Bethfage, ad montem Olīvētī, tunc **Iēsus** mīsit duōs discipulōs

2 dīcēns eīs: “ **Īte** in castellum, quod contrā vōs **est**, et statim inveniētis asinam alligātam et pullum cum **eā**; solvite et addūcite mihi.

3 Et sī **quis** vōbīs aliquid dīxerit, dīcite: “Dominus eōs necessāriōs habet”, et cōnfestim dīmittet eōs ”.

4 **Hoc** autem factum **est**, ut implērētur, quod dictum **est** per prophētam dīcentem:

5 “ Dīcite fīliae **Sīōn**:

Ecce Rēx tuus **venit** tibi,

mānsuētus et sedēns super asinam

et super pullum fīlium **subiugālīs** ”.

6 Euntēs autem discipulī fēcērunt, sīcut praecēpit illīs **Iēsus**,

7 et addūxērunt asinam et pullum; et imposuērunt super eīs vestīmenta **sua**, et sēdit super **eā**.

8 **Plūrima** autem **turbā** strāvērunt vestīmenta **sua** in **viā**; aliī autem caedēbant rāmōs dē arboribus et sternēbant in **viā**.

9 Turbae autem, quae praecēdēbant eum et quae sequēbantur, clāmābant dīcentēs: “ Hosannā fīliō Dāvīd! Benedictus, quī **venit** in nōmine Dominī! Hosanna in altissimīs! ”.

10 Et cum intrāsset Hierosolymam, **commōta** **est** **ūniversa** cīvitās dīcēns: “ **Quis** **est** **hic**?”.

11 Turbae autem dīcēbant: “ **Hic** **est** **Iēsus** **prophēta** ā Nazareth Galilaeae ”.

12 Et intrāvit **Iēsus** in templum et ēiciēbat omnēs vēndentēs et ementēs in templō, et mēnsās nummulāriōrum ēvertit et cathedrās vēndentium columbās,

13 et dīcit eīs: “ Scrīptum **est**: "**Domus** **mea** **domus** ōrātiōnis vocābitur". Vōs autem facitis eam spēluncam latrōnum ”.

14 Et accessērunt ad eum caecī et claudī in templō, et sānāvit eōs.

15 Videntēs autem prīncipēs sacerdōtum et scrībae mīrābilia, quae fēcit, et puerōs clāmantēs in templō et dīcentēs: “ Hosanna fīliō Dāvīd ”, indignātī sunt

16 et dīxērunt **eī**: “ Audīs quid istī **dīcant**? ”. **Iēsus** autem dīcit eīs: “ Utique; numquam lēgistis: "Ex ōre īnfantium et lactantium perfēcistī laudem"? ”.

17 Et relictīs illīs, abiit forās extrā cīvitātem in Bethāniam ibique mānsit.

18 **Māne** autem revertēns in cīvitātem, ēsuriit.

19 Et vidēns fīcī arborem ūnam secus viam, **venit** ad eam; et nihil **invēnit** in **eā** **nisi** folia tantum et ait illī: “ Numquam ex tē **frūctus** nāscātur in sempiternum ”. Et **ārefacta** **est** continuō **fīculnea**.

20 Et videntēs discipulī mīrātī sunt dīcentēs: “ Quōmodo continuō aruit **fīculnea**? ”.

21 Respondēns autem **Iēsus** ait eīs: “ Āmēn **dīcō** vōbīs: Sī **habuerītis** fidem et nōn **haesitāveritis**, nōn **sōlum** dē **fīculneā** faciētis, sed et sī montī huic **dīxerītis**: “Tolle et **iactā** tē in mare”, fīet.

22 Et omnia, quaecumque **petierītis** in ōrātiōne crēdentēs, accipiētis ”.

23 Et cum vēnisset in templum, accessērunt ad eum docentem prīncipēs sacerdōtum et seniōrēs **populī** dīcentēs: “ In **quā** potestāte haec **facis**? Et **quis** tibi **dedit** hanc potestātem? ”.

24 Respondēns autem **Iēsus** dīxit illīs: “ Interrogābō vōs et ego ūnum sermōnem, quem sī **dīxerītis** mihi, et ego vōbīs **dīcam**, in **quā** potestāte haec faciō:

25 Baptismum **Iōannis** unde erat? Ā caelō an ex hominibus? ”. At illī cōgitābant inter sē dīcentēs: “ Sī **dīxerīmus**: “Ē caelō”, **dīcet** nōbīs: “Quārē ergō nōn crēdidistis illī?”;

26 sī autem **dīxerīmus**: “Ex hominibus”, timēmus turbam; omnēs enim habent Iōannem sīcut prophētam ”.

27 Et respondentēs Iēsū dīxērunt: “ Nescīmus ”. Ait illīs et ipse: “ Nec ego **dīcō** vōbīs in **quā** potestāte haec faciō ”.

28 “ Quid autem vōbīs vidētur? Homō quīdam habēbat duōs fīliōs. Et accēdēns ad prīmum dīxit: “Fīlī, **vāde** hodiē, operāre in **vīneā**”.

29 Ille autem respondēns ait: “Nōlō”; posteā autem **paenitentiā** **mōtus** abiit.

30 Accēdēns autem ad alterum dīxit similiter. At ille respondēns ait: “**Eō**, domine”; et nōn īvit.

31 **Quis** ex duōbus fēcit voluntātem patris? ”. Dīcunt: “ Prīmus ”. Dīcit illīs **Iēsus**: “ Āmēn **dīcō** vōbīs: Pūblicānī et meretrīcēs praecēdunt vōs in rēgnum Deī.

32 **Venit** enim ad vōs Iōannēs in **viā** iūstitiae, et nōn crēdidistis **eī**; pūblicānī autem et meretrīcēs crēdidērunt **eī**. Vōs autem videntēs nec paenitentiam habuistis posteā, ut crēderētis **eī**.

33 **Aliam** parabolam **audītē**. Homō erat pater familiās, quī plantāvit vīneam et saepem **circumdēdit** **eī** et **fōdit** in **eā** torcular et aedificāvit turrim et locāvit eam agricolīs et peregrē **profectus** **est**.

34 Cum autem tempus frūctuum appropinquāsset, mīsit servōs suōs ad agricolās, ut acciperent **frūctūs** eius.

35 Et agricolae, apprehēnsīs servīs eius, alium **cecidērunt**, alium **occīdērunt**, alium vērō lapidāvērunt.

36 Iterum mīsit aliōs servōs plūrēs priōribus, et fēcērunt illīs similiter.

37 **Novissimē** autem mīsit ad eōs fīlium suum dīcēns: “Verēbuntur fīlium meum”.

38 Agricolae autem videntēs fīlium dīxērunt intrā sē: “**Hic** **est** hērēs. Venīte, **occīdāmus** eum et habēbimus hērēditātem eius”.

39 Et apprehēnsum eum ēiēcērunt extrā vīneam et **occīdērunt**.

40 Cum ergō vēnerit dominus vīneae, quid faciet agricolīs illīs? ”.

41 Aiunt illī: “ **Mālōs** **male** perdet et vīneam locābit aliīs agricolīs, quī reddant **eī** frūctum temporibus **suīs** ”.

42 Dīcit illīs **Iēsus**: “ Numquam lēgistis in Scrīptūrīs:

"Lapidem quem reprobāvērunt aedificantēs,

**hic** **factus** **est** in caput angulī;

ā Dominō factum **est** istud

et **est** mīrābile in oculīs nostrīs" ?

43 Ideō **dīcō** vōbīs quia auferētur ā vōbīs rēgnum Deī et dabitur gentī facientī **frūctūs** eius.

44 Et, quī **cecīderit** super lapidem istum cōnfringētur; super quem vērō **cecīderit**, conteret eum ”.

45 Et cum audīssent prīncipēs sacerdōtum et **pharisaeī** parabolās eius, cognōvērunt quod dē ipsīs dīceret;

46 et quaerentēs eum **tenēre**, timuērunt turbās, quoniam sīcut prophētam eum habēbant.

## 22

1 Et respondēns **Iēsus** dīxit iterum in parabolīs eīs dīcēns:

2 “ Simile factum **est** rēgnum caelōrum hominī **rēgī**, quī fēcit nūptiās fīliō suō.

3 Et mīsit servōs suōs vocāre invītātōs ad nūptiās, et nōlēbant venīre.

4 Iterum mīsit aliōs servōs dīcēns: “Dīcite **invītātis**: Ecce prandium meum parāvī, taurī meī et altilia **occīsa**, et omnia **parāta**; venīte ad nūptiās”.

5 Illī autem neglēxērunt et abiērunt, **alius** in vīllam suam, **alius** vērō ad negōtiātiōnem suam;

6 **reliquī** vērō tenuērunt servōs eius et **contumēliā** affectōs **occīdērunt**.

7 Rēx autem īrātus **est** et, missīs exercitibus **suīs**, perdidit homicīdās illōs et cīvitātem illōrum succendit.

8 Tunc ait servīs **suīs**: “Nūptiae quidem parātae sunt, sed quī invītātī erant, nōn fuērunt dignī;

9 **īte** ergō ad **exitūs** viārum, et quōscumque **invēnerītis**, **vocātē** ad nūptiās”.

10 Et ēgressī servī illī in viās, congregāvērunt omnēs, quōs invēnērunt, **malōs** et bonōs; et implētae sunt nūptiae discumbentium.

11 Intrāvit autem rēx, ut vidēret discumbentēs, et vīdit ibi hominem nōn vestītum veste nūptiālī

12 et ait illī: “**Amīcē**, quōmodo hūc intrāstī, nōn habēns vestem nūptiālem?”. At ille obmūtuit.

13 Tunc dīxit rēx ministrīs: “**Ligāte** **pedēs** eius et **manūs** et mittite eum in tenebrās exteriōrēs: ibi erit **flētus** et strīdor dentium”.

14 Multī enim sunt vocātī, paucī vērō ēlēctī ”.

15 Tunc abeuntēs **pharisaeī** cōnsilium iniērunt, ut caperent eum in sermōne.

16 Et mittunt **eī** discipulōs suōs cum hērōdiānīs dīcentēs: “ Magister, scīmus quia vērāx **es** et viam Deī in vēritāte docēs, et nōn **est** tibi **cūra** dē aliquō; nōn enim respicis **persōnam** hominum.

17 Dīc ergō nōbīs quid tibi videātur: Licet cēnsum dare Caesarī an nōn? ”.

18 **Cognita** autem **Iēsus** **nēquitia** eōrum, ait: “ Quid mē **tentātis**, hypocritae?

19 Ostendite mihi nomisma **cēnsūs** ”. At illī obtulērunt **eī** dēnārium.

20 Et ait illīs: “ Cuius **est** imāgō haec et suprascrīptiō? ”.

21 Dīcunt **eī**: “ Caesaris ”. Tunc ait illīs: “ **Reddite** ergō, quae sunt Caesaris, Caesarī et, quae sunt Deī, Deō ”.

22 Et audientēs mīrātī sunt et, relictō eō, abiērunt.

23 In illō **diē** accessērunt ad eum saddūcaeī, quī dīcunt nōn **esse** resurrēctiōnem, et interrogāvērunt eum

24 dīcentēs: “ Magister, Moȳsēs[\*][moyses] dīxit, sī **quis** mortuus fuerit nōn habēns fīliōs, ut dūcat frāter eius uxōrem illīus et suscitet sēmen frātrī suō.

25 Erant autem apud nōs septem frātrēs: et prīmus, uxōre **ducta**, **dēfūnctus** **est** et nōn habēns sēmen relīquit uxōrem suam frātrī suō;

26 similiter secundus et tertius usque ad septimum.

27 **Novissimē** autem omnium mulier **dēfūncta** **est**.

28 In resurrēctiōne ergō cuius erit dē septem uxor? Omnēs enim habuērunt eam ”.

29 Respondēns autem **Iēsus** ait illīs: “ **Errātīs** nescientēs Scrīptūrās neque virtūtem Deī;

30 in resurrēctiōne enim neque nūbent neque nūbentur, sed sunt sīcut angelī in caelō.

31 Dē resurrēctiōne autem mortuōrum nōn lēgistis, quod dictum **est** vōbīs ā Deō dīcente:

32 “Ego sum Deus Abraham et Deus Isaac et Deus Iācōb”? Nōn **est** Deus mortuōrum sed vīventium ”.

33 Et audientēs turbae mīrābantur in **doctrīnā** eius.

34 **Pharisaeī** autem audientēs quod silentium imposuisset saddūcaeīs, convēnērunt in ūnum.

35 Et interrogāvit ūnus ex eīs **lēgis** doctor tentāns eum:

36 “ Magister, quod **est** mandātum magnum in **Lēge**? ”.

37 Ait autem illī: “ Dīligēs Dominum Deum tuum in **tōtō** **corde** tuō et in **tōtā** **animā** **tua** et in **tōtā** mente **tua**:

38 **hoc** **est** magnum et prīmum mandātum.

39 Secundum autem simile **est** huic: Dīligēs proximum tuum sīcut tēipsum.

40 In hīs duōbus **mandātīs** **ūniversa** Lēx pendet et Prophētae ”.

41 **Congregātīs** autem **pharīsaeīs**, interrogāvit eōs **Iēsus**

42 dīcēns: “ Quid vōbīs vidētur dē Chrīstō? Cuius fīlius **est**? ”. Dīcunt **eī**: “ Dāvīd ”.

43 Ait illīs: “ Quōmodo ergō Dāvīd in Spīritū vocat eum Dominum dīcēns:

44 “Dīxit Dominus Dominō meō: **Sēde** ā dextrīs meīs,

dōnec pōnam inimīcōs tuōs sub pedibus tuīs”?

45 Sī ergō Dāvīd vocat eum Dominum, quōmodo fīlius eius **est**? ”.

46 Et nēmō poterat respondēre **eī** verbum, neque **ausus** fuit quisquam ex **illā** **diē** eum amplius interrogāre.

## 23

1 Tunc **Iēsus** **locūtus** **est** ad turbās et ad discipulōs suōs

2 dīcēns: “ Super cathedram Moysis sēdērunt scrībae et **pharīsaeī**.

3 Omnia ergō, quaecumque dīxerint vōbīs, facite et **servāte**; secundum **opera** vērō eōrum nōlīte facere: dīcunt enim et nōn faciunt.

4 Alligant autem **onera** gravia et importābilia et impōnunt in umerōs hominum, ipsī autem digitō suō nōlunt **ea** **movēre**.

5 Omnia vērō **opera** **sua** faciunt, ut videantur ab hominibus: dīlātant enim phylactēria **sua** et magnificant fimbriās,

6 amant autem prīmum recubitum in cēnīs et prīmās cathedrās in synagōgīs

7 et salūtātiōnēs in forō et vocārī ab hominibus Rabbī.

8 Vōs autem nōlīte vocārī Rabbī; ūnus enim **est** Magister vester, omnēs autem vōs frātrēs **estis**.

9 Et Patrem nōlīte vocāre vōbīs super terram, ūnus enim **est** Pater vester, **caelestis**.

10 Nec vocēminī Magistrī, quia Magister vester ūnus **est**, Chrīstus.

11 Quī maior **est** vestrum, erit minister vester.

12 Quī autem sē exaltāverit, humiliābitur; et, quī sē humiliāverit, exaltābitur.

13 Vae autem vōbīs, scrībae et **pharisaeī** hypocritae, quia clauditis rēgnum caelōrum ante hominēs! Vōs

enim nōn **intrātis** nec introeuntēs sinitis intrāre.

(14) 15 Vae vōbīs, scrībae et **pharisaeī** hypocritae, quia **circuitīs** mare et āridam, ut faciātis ūnum prosēlytum, et cum fuerit **factus**, facitis eum fīlium gehennae duplō quam vōs!

16 Vae vōbīs, **ducēs** caecī, quī dīcitis: “Quīcumque iūrāverit per templum, nihil **est**; quīcumque autem iūrāverit in aurō templī, dēbet”.

17 Stultī et caecī! Quid enim maius **est**: aurum an templum, quod sānctificat aurum?

18 Et: “Quīcumque iūrāverit in altārī, nihil **est**; quīcumque autem iūrāverit in dōnō, quod **est** super illud, dēbet”.

19 Caecī! Quid enim maius **est**: dōnum an altāre, quod sānctificat dōnum?

20 Quī ergō iūrāverit in altārī, iūrat in eō et in omnibus, quae super illud sunt;

21 et, quī iūrāverit in templō, iūrat in illō et in eō, quī inhabitat in ipsō;

22 et, quī iūrāverit in caelō, iūrat in thronō Deī et in eō, quī **sedet** super eum.

23 Vae vōbīs, scrībae et **pharisaeī** hypocritae, quia **decimātīs** mentam et anēthum et cymīnum et relīquistis, quae graviōra sunt **legis**: iūdicium et misericordiam et fidem! Haec oportuit facere et **illa** nōn **omittere**.

24 **Ducēs** caecī, excōlantēs culicem, camēlum autem glūtientēs.

25 Vae vōbīs, scrībae et **pharisaeī** hypocritae, quia **mundātīs**, quod dē **foris** **est** calicis et paropsidis, intus autem plēnī sunt **rapīna** et **immunditia**!

26 **Pharisaeē** **caecē**, **munda** prius, quod intus **est** calicis, ut fīat et id, quod dē **foris** eius **est**, mundum.

27 Vae vōbīs, scrībae et **pharisaeī** hypocritae, quia similēs **estis** sepulcrīs **dealbātīs**, quae ā **foris** quidem **pārent** **speciōsa**, intus vērō **plēna** sunt ossibus mortuōrum et omnī **spurcitiā**!

28 Sīc et vōs ā **foris** quidem **pārētis** hominibus iūstī, intus autem plēnī **estis** hypocrisī et inīquitāte.

29 Vae vōbīs, scrībae et **pharisaeī** hypocritae, quī **aedificātis** sepulcra prophētārum et **ōrnātis** monumenta iūstōrum

30 et dīcitis: “Sī fuissēmus in diēbus patrum nostrōrum, nōn **essēmus** sociī eōrum in sanguine prophētārum”!

31 Itaque testimōniō **estis** vobismetipsīs quia fīliī **estis** eōrum, quī prophētās **occīdērunt**.

32 Et vōs **implētē** mēnsūram patrum vestrōrum.

33 Serpentēs, genimina vīperārum, quōmodo fugiētis ā iūdiciō gehennae?

34 Ideō ecce ego mittō ad vōs prophētās et sapientēs et scrībās; ex illīs **occīdētis** et crucifīgētis et ex eīs flagellābitis in synagōgīs vestrīs et persequēminī dē cīvitāte in cīvitātem,

35 ut veniat super vōs **omnis** sanguis iūstus, quī effūsus **est** super terram ā sanguine Abel iūstī usque ad sanguinem Zacharīae fīliī Barachiae, quem **occīdistis** inter templum et altāre.

36 Āmēn **dīcō** vōbīs: Venient haec omnia super generātiōnem istam.

37 Ierusālem, Ierusālem, quae **occīdis** prophētās et lapidās eōs, quī ad tē missī sunt, quotiēns voluī congregāre fīliōs tuōs, quemadmodum **gallīna** congregat pullōs suōs sub **ālās**, et nōluistis!

38 Ecce relinquitur vōbīs **domus** **vestra** **dēserta**!

39 **Dīcō** enim vōbīs: Nōn mē vidēbitis āmodo, dōnec **dicātis**: "Benedictus, quī **venit** in nōmine Dominil" ”.

## 24

1 Et **ēgressus** **Iēsus** dē templō ībat, et accessērunt discipulī eius, ut ostenderent **eī** aedificātiōnēs templī;

2 ipse autem respondēns dīxit eīs: “ Nōn vidētis haec omnia? Āmēn **dīcō** vōbīs: Nōn relinquētur **hic** **lapis** super lapidem, quī nōn dēstruētur ”.

3 Sedente autem eō super montem Olīvētī, accessērunt ad eum discipulī sēcrētō dīcentēs: “ Dīc nōbīs: Quandō haec erunt, et quod signum **adventūs** tuī et cōnsummātiōnis saeculī? ”.

4 Et respondēns **Iēsus** dīxit eīs: “ Vidēte, nē **quis** vōs sēdūcat.

5 Multī enim venient in nōmine meō dīcentēs: “Ego sum Chrīstus”, et multōs sēdūcent.

6 Audītūrī enim **estis** **proelia** et opīniōnēs proeliōrum. Vidēte, nē turbēminī; oportet enim fierī, sed nōndum **est** **fīnis**.

7 Cōnsurget enim gēns in gentem, et rēgnum in rēgnum, et erunt famēs et terrae **mōtus** per **loca**;

8 haec autem omnia **initia** sunt dolōrum.

9 Tunc trādent vōs in trībulātiōnem et **occīdent** vōs, et eritis **odiō** omnibus gentibus propter **nōmen** meum.

10 Et tunc scandalizābuntur multī et invicem trādent et **odiō** habēbunt invicem;

11 et multī pseudoprophētae surgent et sēdūcent multōs.

12 Et, quoniam abundāvit inīquitās, refrīgēscet **cāritās** multōrum;

13 quī autem permānserit usque in fīnem, **hīc** salvus erit.

14 Et praedicābitur **hoc** ēvangelium rēgnī in ūniversō **orbe** in testimōnium omnibus gentibus; et tunc veniet cōnsummātiō.

15 Cum ergō **vīderītis** abōminātiōnem dēsōlātiōnis, quae **dicta** **est** ā Daniēle **prophēta**, stantem in locō sānctō, quī **legit**, intellegat:

16 tunc quī in **Iūdaeā** sunt, fugiant ad montēs;

17 quī in tēctō, nōn dēscendat **tollere** aliquid dē domō **suā**;

18 et, quī in agrō, nōn revertātur **tollere** pallium suum.

19 Vae autem praegnantibus et nūtrientibus in illīs diēbus!

20 **Ōrātē** autem, ut nōn fīat **fugā** **vestrā** hieme vel sabbatō:

21 erit enim tunc trībulātiō **magna**, **quālis** nōn fuit ab initiō mundī usque **modo** neque fīet.

22 Et **nisi** breviātī fuissent diēs illī, nōn fieret **salva** **omnis** **carō**; sed propter ēlēctōs breviābuntur diēs illī.

23 Tunc sī **quis** vōbīs dīxerit: “Ecce **hic** Chrīstus” aut: “**Hīc**”, nōlīte **crēdere**.

24 Surgent enim pseudochristī et pseudoprophētae et dabunt **signa** **magna** et prōdigia, **ita** ut in errōrem indūcantur, sī fierī potest, etiam ēlēctī.

25 Ecce praedīxī vōbīs.

26 Sī ergō dīxerint vōbīs: “Ecce in dēsertō **est**”, nōlīte exīre; “Ecce in penetrālibus”, nōlīte **crēdere**;

27 sīcut enim fulgur exit ab oriente et **pāret** usque in **occidentem**, **ita** erit **adventus** Fīliī hominis.

28 Ubicumque fuerit corpus, illūc congregābuntur aquilae.

29 Statim autem post trībulātiōnem diērum illōrum, sōl obscūrābitur, et **lūna** nōn dabit lūmen suum, et stēllae cadent dē caelō, et virtūtēs caelōrum commovēbuntur.

30 Et tunc pārēbit signum Fīliī hominis in caelō, et tunc plangent omnēs **tribūs** terrae et vidēbunt Fīlium hominis venientem in nūbibus caelī cum virtūte et **glōriā** **multa**;

31 et mittet angelōs suōs cum **tubā** **magnā**, et congregābunt ēlēctōs eius ā quattuor ventīs, ā summīs caelōrum usque ad terminōs eōrum.

32 Ab arbore autem fīcī discite parabolam: cum iam rāmus eius tener fuerit, et folia **nāta**, **scītis** quia prope **est** aestās.

33 **Ita** et vōs, cum **vīderītis** haec omnia, scītōte quia prope **est** in iānuīs.

34 Āmēn **dīcō** vōbīs: Nōn praeterībit haec generātiō, dōnec omnia haec fīant.

35 Caelum et **terra** trānsībunt, verba vērō **mea** nōn praeterībunt.

36 Dē **diē** autem **illa** et **hōrā** nēmō scit, neque angelī caelōrum neque Fīlius, **nisi** Pater **sōlus**.

37 Sīcut enim diēs Noe, **ita** erit **adventus** Fīliī hominis.

38 Sīcut enim erant in diēbus ante dīluvium comedentēs et bibentēs, nūbentēs et nūptum trādentēs, usque ad eum diem, quō introīvit in arcam Noe,

39 et nōn cognōvērunt, dōnec **venit** dīluvium et tulit omnēs, **ita** erit et **adventus** Fīliī hominis.

40 Tunc duo erunt in agrō: ūnus assūmitur, et ūnus relinquitur;

41 duae molentēs in **molā**: **ūna** assūmitur, et **ūna** relinquitur.

42 **Vigilāte** ergō, quia **nescītis** **quā** **diē** Dominus vester ventūrus sit.

43 Illud autem scītōte quoniam sī scīret pater familiās **quā** **hōrā** fūr ventūrus **esset**, vigilāret utique et nōn sineret **perfodī** domum suam.

44 Ideō et vōs **ēstote** parātī, quia, **quā** **nescītis** **hōrā**, Fīlius hominis ventūrus **est**.

45 **Quis** putās **est** **fidēlis** servus et prūdēns, quem cōnstituit dominus suprā familiam suam, ut det illīs cibum in tempore?

46 Beātus ille servus, quem cum vēnerit dominus eius, invēnerit sīc facientem.

47 Āmēn **dīcō** vōbīs quoniam super omnia **bona** **sua** cōnstituet eum.

48 Sī autem dīxerit **malus** servus ille in **corde** suō: “**Moram** facit dominus meus venīre”,

49 et coeperit percutere cōnservōs suōs, mandūcet autem et bibat cum ēbriīs,

50 veniet dominus servī illīus in **diē**, **quā** nōn spērat, et in **hōrā**, **quā** ignōrat,

51 et dīvidet eum partemque eius pōnet cum hypocritīs; **illīc** erit **flētus** et strīdor dentium.

## 25

1 Tunc simile erit rēgnum caelōrum decem virginibus, quae accipientēs lampadēs suās exiērunt obviam spōnsō.

2 Quīnque autem ex eīs erant fatuae, et quīnque prūdentēs.

3 Fatuae enim, acceptīs lampadibus **suīs**, nōn sūmpsērunt oleum sēcum;

4 prūdentēs vērō accēpērunt oleum in **vāsīs** cum lampadibus **suīs**.

5 **Moram** autem faciente spōnsō, dormītāvērunt omnēs et dormiērunt.

6 **Mēdiā** autem nocte clāmor **factus** **est**: “Ecce **spōnsus**! **Exīte** obviam **eī**”.

7 Tunc surrēxērunt omnēs virginēs illae et ōrnāvērunt lampadēs suās.

8 Fatuae autem sapientibus dīxērunt: “**Date** nōbīs dē oleō vestrō, quia lampadēs nostrae exstinguuntur”.

9 Respondērunt prūdentēs dīcentēs: “Nē forte nōn sufficiat nōbīs et vōbīs, **īte** potius ad vēndentēs et emite vōbīs”.

10 Dum autem īrent **emere**, **venit** **spōnsus**, et quae parātae erant, intrāvērunt cum eō ad nūptiās; et **clausa** **est** **iānua**.

11 **Novissimē** autem veniunt et reliquae virginēs dīcentēs: “Domine, domine, aperī nōbīs”.

12 At ille respondēns ait: “Āmēn **dīcō** vōbīs: Nesciō vōs”.

13 **Vigilāte** itaque, quia **nescītis** diem neque hōram.

14 Sīcut enim homō peregrē proficīscēns vocāvit servōs suōs et trādidit illīs **bona** **sua**.

15 Et ūnī **dēdit** quīnque talenta, aliī autem duo, aliī vērō ūnum, ūnīcuique secundum propriam virtūtem, et **profectus** **est**. Statim

16 abiit, quī quīnque talenta accēperat, et operātus **est** in eīs et lucrātus **est** **alia** quīnque;

17 similiter quī duo accēperat, lucrātus **est** **alia** duo.

18 Quī autem ūnum accēperat, abiēns **fodit** in **terrā** et abscondit pecūniam dominī **suī**.

19 Post multum vērō temporis **venit** dominus servōrum illōrum et pōnit ratiōnem cum eīs.

20 Et accēdēns, quī quīnque talenta accēperat, obtulit **alia** quīnque talenta dīcēns: “Domine, quīnque talenta trādidistī mihi; ecce **alia** quīnque superlucrātus sum”.

21 Ait illī dominus eius: “Eugē, **servē** bone et **fidēlis**. Super **pauca** fuistī **fidēlis**; suprā **multa** tē cōnstituam: intrā in gaudium dominī tuī”.

22 Accessit autem et quī duo talenta accēperat, et ait: “Domine, duo talenta trādidistī mihi; ecce **alia** duo lucrātus sum”.

23 Ait illī dominus eius: “Eugē, **servē** bone et **fidēlis**. Super **pauca** fuistī **fidēlis**; suprā **multa** tē cōnstituam: intrā in gaudium dominī tuī”.

24 Accēdēns autem et quī ūnum talentum accēperat, ait: “Domine, **nōvī** tē quia homō dūrus **es**: **mētīs**, ubi nōn sēmināstī, et congregās, ubi nōn sparsistī;

25 et timēns abiī et abscondī talentum tuum in **terrā**. Ecce habēs, quod tuum **est**”.

26 Respondēns autem dominus eius dīxit **eī**: “**Servē** **male** et piger! Sciēbās quia **metō**, ubi nōn sēmināvī, et congregō, ubi nōn sparsī?

27 Oportuit ergō tē **mittere** pecūniam meam nummulāriīs, et veniēns ego recēpissem, quod meum **est** cum **ūsūrā**.

28 Tollite itaque ab eō talentum et **date** **eī**, quī habet decem talenta:

29 omnī enim habentī dabitur, et abundābit; **eī** autem, quī nōn habet, et quod habet, auferētur ab eō.

30 Et inūtilem servum ēicite in tenebrās exteriōrēs: **illīc** erit **flētus** et strīdor dentium”.

31 Cum autem vēnerit Fīlius hominis in **glōriā** **suā**, et omnēs angelī cum eō, tunc sedēbit super thronum glōriae suae.

32 Et congregābuntur ante eum omnēs gentēs; et sēparābit eōs ab invicem, sīcut pāstor sēgregat ovēs ab haedīs,

33 et statuet ovēs quidem ā dextrīs **suīs**, haedōs autem ā sinistrīs.

34 Tunc **dīcet** Rēx hīs, quī ā dextrīs eius erunt: “Venīte, benedictī Patrīs meī; possidēte parātum vōbīs rēgnum ā cōnstitūtiōne mundī.

35 Ēsurīvī enim, et dedistis mihi mandūcāre; sitīvī, et dedistis mihi **bibere**; hospes eram, et collēgistis mē;

36 nūdus, et operuistis mē; īnfirmus, et vīsitāstis mē; in carcere eram, et vēnistis ad mē”.

37 Tunc respondēbunt **eī** iūstī dīcentēs: “Domine, quandō tē vīdimus ēsurientem et **pavīmus**, aut sitientem et **dedimus** tibi pōtum?

38 Quandō autem tē vīdimus hospitem et collēgimus, aut nūdum et cooperuimus?

39 Quandō autem tē vīdimus īnfirmum aut in carcere et **vēnimus** ad tē?”.

40 Et respondēns Rēx **dīcet** illīs: “Āmēn **dīcō** vōbīs: Quamdiū fēcistis ūnī dē hīs frātribus meīs minimīs, mihi fēcistis”.

41 Tunc **dīcet** et hīs, quī ā sinistrīs erunt: “Discēdite ā mē, maledictī, in ignem aeternum, quī **praeparātus** **est** Diabolō et angelīs eius.

42 Ēsurīvī enim, et nōn dedistis mihi mandūcāre; sitīvī, et nōn dedistis mihi pōtum;

43 hospes eram, et nōn collēgistis mē; nūdus, et nōn operuistis mē; īnfirmus et in carcere, et nōn vīsitāstis mē”.

44 Tunc respondēbunt et ipsī dīcentēs: “Domine, quandō tē vīdimus ēsurientem aut sitientem aut hospitem aut nūdum aut īnfirmum vel in carcere et nōn ministrāvimus tibi?”.

45 Tunc respondēbit illīs dīcēns: “Āmēn **dīcō** vōbīs: Quamdiū nōn fēcistis ūnī dē minimīs hīs, nec mihi fēcistis”.

46 Et ībunt hī in supplicium aeternum, iūstī autem in vītam aeternam ”.

## 26

1 Et factum **est**, cum cōnsummāsset **Iēsus** sermōnēs hōs omnēs, dīxit discipulīs **suīs**:

2 “ **Scītis** quia post bīduum **Pascha** fīet, et Fīlius hominis trāditur, ut crucifīgātur ”.

3 Tunc congregātī sunt prīncipēs sacerdōtum et seniōrēs **populī** in aulam prīncipis sacerdōtum, quī dīcēbātur Caiphās,

4 et cōnsilium fēcērunt, ut **Iēsum** dolō tenērent et **occīderent**;

5 dīcēbant autem: “ Nōn in **diē** fēstō, nē **tumultus** fīat in **populō** ”.

6 Cum autem **esset** **Iēsus** in Bethāniā, in domō Simōnis leprōsī,

7 accessit ad eum mulier habēns alabastrum unguentī pretiōsī et effūdit super caput ipsīus **recumbentis**.

8 Videntēs autem discipulī, indignātī sunt dīcentēs: “ Ut quid perditiō haec?

9 Potuit enim istud vēnumdārī multō et darī pauperibus ”.

10 Sciēns autem **Iēsus** ait illīs: “ Quid molestī **estis** mulierī? Opus enim bonum **operāta** **est** in mē;

11 nam semper pauperēs habētis vōbīscum, mē autem nōn semper habētis.

12 Mittēns enim haec unguentum **hoc** suprā corpus meum, ad sepeliendum mē fēcit.

13 Āmēn **dīcō** vōbīs: Ubicumque praedicātum fuerit **hoc** ēvangelium in **tōtō** mundō, **dīcētur** et quod haec fēcit in memoriam eius ”.

14 Tunc abiit ūnus dē Duodecim, quī dīcēbātur Iūdās Iscariōtēs, ad prīncipēs sacerdōtum

15 et ait: “ Quid vultis mihi dare, et ego vōbīs eum trādam? ”. At illī cōnstituērunt **eī** trīgintā argenteōs.

16 Et exinde quaerēbat opportūnitātem, ut eum trāderet.

17 **Prīma** autem Azȳmōrum accessērunt discipulī ad **Iēsum** dīcentēs: “ **Ubi** vīs **pārēmus** tibi **comedere** **Pascha**? ”.

18 Ille autem dīxit: “ **Īte** in cīvitātem ad quendam et dīcite **eī**: “Magister dīcit: Tempus meum prope **est**; apud tē faciō **Pascha** cum discipulīs meīs” ”.

19 Et fēcērunt discipulī, sīcut cōnstituit illīs **Iēsus**, et parāvērunt **Pascha**.

20 Vespere autem factō, discumbēbat cum Duodecim.

21 Et **edentibus** illīs, dīxit: “ Āmēn **dīcō** vōbīs: Ūnus vestrum mē trāditūrus **est** ”.

22 Et contrīstātī valdē, coepērunt singulī **dīcere** **eī**: “ Numquid ego sum, Domine? ”.

23 At ipse respondēns ait: “ Quī intingit mēcum **manum** in paropside, **hīc** mē trādet.

24 Fīlius quidem hominis vādit, sīcut scrīptum **est** dē illō; vae autem hominī illī, per quem Fīlius hominis trāditur! Bonum erat **eī**, sī **nātus** nōn fuisset homō ille ”.

25 Respondēns autem Iūdās, quī trādidit eum, dīxit: “ Numquid ego sum, Rabbī? ”. Ait illī: “ Tū dīxistī ”.

26 Cēnantibus autem eīs, accēpit **Iēsus** pānem et benedīxit ac frēgit **dedit**que discipulīs et ait: “ Accipite, comedite: **hoc** **est** corpus meum ”.

27 Et accipiēns calicem, grātiās ēgit et **dedit** illīs dīcēns: “ **Bibite** ex **hōc** omnēs:

28 **hic** **est** enim sanguis meus **novī** testāmentī, quī prō multīs effunditur in remissiōnem peccātōrum.

29 **Dīcō** autem vōbīs: Nōn bibam āmodo dē **hōc** genimine **vītis** usque in diem illum, cum illud bibam vōbīscum novum in rēgnō Patrīs meī ”.

30 Et hymnō dictō, exiērunt in montem Olīvētī.

31 Tunc dīcit illīs **Iēsus**: “ Omnēs vōs scandalum patiēminī in mē in **istā** nocte. Scrīptum **est** enim: "Percutiam pāstōrem, et dispergentur ovēs gregis".

32 Postquam autem resurrēxerō, praecēdam vōs in Galilaeam ”.

33 Respondēns autem Petrus ait illī: “ Et sī omnēs scandalizātī fuerint in tē, ego numquam scandalizābor ”.

34 Ait illī **Iēsus**: “ Āmēn **dīcō** tibi: In hāc nocte, antequam gallus cantet, ter mē negābis ”.

35 Ait illī Petrus: “ Etiam sī oportuerit mē **morī** tēcum, nōn tē negābō ”. Similiter et omnēs discipulī dīxērunt.

36 Tunc **venit** **Iēsus** cum illīs in praedium, quod dīcitur Gethsemānī. Et dīcit discipulīs: “ Sedēte **hic**, dōnec vādam illūc et ōrem ”.

37 Et assūmptō Petrō et duōbus fīliīs Zebedaēī, coepit contrīstārī et maestus **esse**.

38 Tunc ait illīs: “ **Trīstīs** **est** **anima** **mea** usque ad mortem; sustinēte **hīc** et **vigilātē** mēcum ”.

39 Et **prōgressus** pusillum, prōcidit in faciem suam ōrāns et dīcēns: “ Pater mī, sī possibile **est**, trānseat ā mē calix iste; vērumtamen nōn sīcut ego volō, sed sīcut tū ”.

40 Et **venit** ad discipulōs et **invēnit** eōs dormientēs; et dīcit Petrō: “ Sīc nōn potuistis **ūnā** **hōrā** vigilāre mēcum?

41 **Vigilāte** et **ōrāte**, ut nōn intrētis in tentātiōnem; **spīritus** quidem **prōmptus** **est**, **carō** autem **īnfirma** ”.

42 Iterum secundō abiit et ōrāvit dīcēns: “ Pater mī, sī nōn potest **hoc** trānsīre, **nisi** bibam illud, fīat voluntās **tua** ”.

43 Et **venit** iterum et **invēnit** eōs dormientēs: erant enim oculī eōrum gravātī.

44 Et relictīs illīs, iterum abiit et ōrāvit tertiō, eundem sermōnem iterum dīcēns.

45 Tunc **venit** ad discipulōs et dīcit illīs: “ **Dormīte** iam et requiēscite; ecce appropinquāvit **hōrā**, et Fīlius hominis trāditur in **manūs** peccātōrum.

46 Surgite, eāmus; ecce appropinquāvit, quī mē trādit ”.

47 Et adhūc ipsō loquente, ecce Iūdās, ūnus dē Duodecim, **venit**, et cum eō **turbā** **multa** cum gladiīs et fustibus, missī ā prīncipibus sacerdōtum et seniōribus **populī**.

48 Quī autem trādidit eum, **dedit** illīs signum dīcēns: “ Quemcumque ōsculātus fuerō, ipse **est**; tenēte eum! ”.

49 Et cōnfestim accēdēns ad **Iēsum** dīxit: “ **Avē**, Rabbī! ” et ōsculātus **est** eum.

50 **Iēsus** autem dīxit illī: “ **Amīcē**, ad quod vēnistī! ”. Tunc accessērunt et **manūs** iniēcērunt in **Iēsum** et tenuērunt eum.

51 Et ecce ūnus ex hīs, quī erant cum Iēsū, extendēns **manum** exēmit gladium suum et percutiēns servum prīncipis sacerdōtum amputāvit auriculam eius.

52 Tunc ait illī **Iēsus**: “ Converte gladium tuum in locum suum. Omnēs enim, quī accēperint gladium, gladiō perībunt.

53 An putās quia nōn possum rogāre Patrem meum, et exhibēbit mihi **modo** plūs quam duodecim legiōnēs angelōrum?

54 Quōmodo ergō implēbuntur Scrīptūrae quia sīc oportet fierī? ”.

55 In **illā** **hōrā** dīxit **Iēsus** turbīs: “ Tamquam ad latrōnem existis cum gladiīs et fustibus **comprehendere** mē? Cotīdiē sedēbam docēns in templō, et nōn mē tenuistis ”.

56 **Hoc** autem **tōtum** factum **est**, ut implērentur scrīptūrae Prophētārum. Tunc discipulī omnēs, relictō eō, fūgērunt.

57 Illī autem tenentēs **Iēsum** dūxērunt ad Caipham prīncipem sacerdōtum, ubi scrībae et seniōrēs convēnerant.

58 Petrus autem sequēbātur eum ā **longē** usque in aulam prīncipis sacerdōtum; et **ingressus** intrō **sēde** bat cum ministrīs, ut vidēret fīnem.

59 Prīncipēs autem sacerdōtum et omne concilium quaerēbant falsum testimōnium contrā **Iēsum**, ut eum mortī trāderent,

60 et nōn invēnērunt, cum multī falsī testēs accessissent. **Novissimē** autem venientēs duo

61 dīxērunt: “ **Hic** dīxit: “Possum **dēstruere** templum Deī et post trīduum aedificāre illud” ”.

62 Et surgēns prīnceps sacerdōtum ait illī: “ Nihil respondēs? Quid istī adversum tē testificantur? ”.

63 **Iēsus** autem tacēbat. Et prīnceps sacerdōtum ait illī: “ Adiūrō tē per Deum vīvum, ut **dicās** nōbīs, sī tū **es** Chrīstus Fīlius Deī ”.

64 Dīcit illī **Iēsus**: “ Tū dīxistī. Vērumtamen **dīcō** vōbīs: Āmodo vidēbitis Fīlium hominis sedentem ā dextrīs **Virtūtis** et venientem in nūbibus caelī ”.

65 Tunc prīnceps sacerdōtum scidit vestīmenta **sua** dīcēns: “ Blasphēmāvit! Quid adhūc egēmus testibus? Ecce nunc audīstis blasphēmiam.

66 Quid vōbīs vidētur? ”. Illī autem respondentēs dīxērunt: “ Reus **est** **mortis**! ”.

67 Tunc exspuērunt in faciem eius et colaphīs eum **cecidērunt**; aliī autem palmās in faciem **eī** dedērunt

68 dīcentēs: “ Prophētīzā nōbīs, Chrīste: **Quis** **est**, quī tē percussit? ”.

69 Petrus vērō sedēbat **foris** in ātriō; et accessit ad eum **ūnā** **ancillā** dīcēns: “ Et tū cum Iēsū Galilaeō erās! ”.

70 At ille negāvit **cōram** omnibus dīcēns: “ Nesciō quid **dīcis**! ”.

71 Exeunte autem illō ad iānuam, vīdit eum **alia** et ait hīs, quī erant ibi: “ **Hic** erat cum Iēsū Nazarēnō! ”.

72 Et iterum negāvit cum iūrāmentō: “ Nōn **nōvī** hominem! ”.

73 Post pusillum autem accessērunt, quī stābant, et dīxērunt Petrō: “ **Vērē** et tū ex illīs **es**, nam et **loquēla** **tua** manifēstum tē facit ”.

74 Tunc coepit dētestārī et iūrāre: “ Nōn **nōvī** hominem! ”. Et continuō gallus cantāvit;

75 et **recordātus** **est** Petrus verbī Iēsū, quod dīxerat: “ Priusquam gallus cantet, ter mē negābis ”. Et **ēgressus** forās plōrāvit **amāre**.

## 27

1 **Māne** autem factō, cōnsilium iniērunt omnēs prīncipēs sacerdōtum et seniōrēs **populī** adversus **Iēsum**, ut eum mortī trāderent.

2 Et vīnctum addūxērunt eum et trādidērunt Pīlātō praesidī.

3 Tunc vidēns Iūdās, quī eum trādidit, quod damnātus **esset**, **paenitentiā** **ductus**, rettulit trīgintā argenteōs prīncipibus sacerdōtum et seniōribus

4 dīcēns: “ Peccāvī trādēns sanguinem innocentem ”. At illī dīxērunt: “ Quid ad nōs? Tū **vidēris**! ”.

5 Et prōiectīs argenteīs in templō, recessit et abiēns laqueō sē suspendit.

6 Prīncipēs autem sacerdōtum, acceptīs argenteīs, dīxērunt: “ Nōn licet **mittere** eōs in corbānam, quia pretium sanguinis **est** ”.

7 Cōnsiliō autem initō, ēmērunt ex illīs agrum Figulī in sepultūram peregrīnōrum.

8 Propter **hoc** **vocātus** **est** ager ille ager Sanguinis usque in hodiernum diem.

9 Tunc implētum **est** quod dictum **est** per Iēremīam prophētam dī centem: “ Et accēpērunt trīgintā argenteōs, pretium appretiātī quem appretiāvērunt ā fīliīs Isrāēl,

10 et dedērunt eōs in agrum Figulī, sīcut cōnstituit mihi Dominus ”.

11 **Iēsus** autem stetit ante praesidem; et interrogāvit eum praeses dīcēns: “ Tū **es** Rēx Iūdaeōrum? ”. Dīxit autem **Iēsus**: “ Tū **dīcis** ”.

12 Et cum accūsārētur ā prīncipibus sacerdōtum et seniōribus, nihil respondit.

13 Tunc dīcit illī Pīlātus: “ Nōn audīs **quanta** adversum tē **dīcant** testimōnia? ”.

14 Et nōn respondit **eī** ad ūllum verbum, **ita** ut mīrārētur praeses vehementer.

15 Per diem autem sollemnem cōnsuēverat praeses **dīmittere** turbae ūnum vīnctum, quem voluissent.

16 Habēbant autem tunc vīnctum īnsignem, quī dīcēbātur Barabbās.

17 **Congregātis** ergō illīs dīxit Pīlātus: “ Quem vultis dīmittam vōbīs: Barabbam an **Iēsum**, quī dīcitur Chrīstus? ”.

18 Sciēbat enim quod per invidiam trādidissent eum.

19 Sedente autem illō prō tribūnālī, mīsit ad illum uxor eius dīcēns: “ Nihil tibi et iūstō illī. **Multa** enim **passa** sum hodiē per vīsum propter eum ”.

20 Prīncipēs autem sacerdōtum et seniōrēs persuāsērunt turbīs, ut peterent Barabbam, **Iēsum** vērō perderent.

21 Respondēns autem praeses ait illīs: “ Quem vultis vōbīs dē duōbus dīmittam? ”. At illī dīxērunt: “ Barabbam! ”.

22 Dīcit illīs Pīlātus: “ Quid igitur faciam dē Iēsū, quī dīcitur Chrīstus? ”. Dīcunt omnēs: “ Crucifīgātur! ”.

23 Ait autem: “ Quid enim **malī** fēcit? ”. At illī **magis** clāmābant dīcentēs: “ Crucifīgātur! ”.

24 Vidēns autem Pīlātus quia nihil prōficeret, sed **magis** **tumultus** fieret, **acceptā** **aquā**, **lāvit** **manūs** **cōram** **turbā** dīcēns: “ Innocēns ego sum ā sanguine **hoc**; vōs **vīderītis**! ”.

25 Et respondēns ūniversus **populus** dīxit: “ Sanguis eius super nōs et super fīliōs nostrōs ”.

26 Tunc dīmīsit illīs Barabbam; **Iēsum** autem flagellātum trādidit, ut crucifīgerētur.

27 Tunc mīlitēs praesidis suscipientēs **Iēsum** in praetōriō congregāvērunt ad eum ūniversam cohortem.

28 Et exuentēs eum, clamydem coccineam circumdedērunt **eī**

29 et **plectentēs** corōnam dē spīnīs posuērunt super caput eius et arundinem in **dexterā** eius et, **genū** flexō ante eum, illūdēbant **eī** dīcentēs: “ **Avē**, rēx Iūdaeōrum! ”.

30 Et exspuentēs in eum accēpērunt arundinem et percutiēbant caput eius.

31 Et postquam illūsērunt **eī**, exuērunt eum clamydē et induērunt eum vestīmentīs eius et dūxērunt eum, ut crucifīgerent.

32 Exeuntēs autem invēnērunt hominem Cȳrēnaeum nōmine Simōnem; hunc angariāvērunt, ut tolleret crucem eius.

33 Et vēnērunt in locum, quī dīcitur Golgotha, quod **est** Calvāriae locus,

34 et dedērunt **eī** vīnum **bibere** cum felle mixtum; et cum gustāsset, nōluit **bibere**.

35 Postquam autem crucifīxērunt eum, dīvīsērunt vestīmenta eius sortem mittentēs

36 et sedentēs servābant eum ibi.

37 Et imposuērunt super caput eius causam ipsīus scrīptam: “ **Hic** **est** **Iēsus** Rēx Iūdaeōrum ”.

38 Tunc crucifīguntur cum eō duo latrōnēs: ūnus ā dextrīs, et ūnus ā sinistrīs.

39 Praetereuntēs autem blasphēmābant eum moventēs **capita** **sua**

40 et dīcentēs: “ Quī dēstruis templum et in trīduō illud reaedificās, **salvā** tēmetipsum; sī Fīlius Deī **es**, dēscende dē cruce! ”.

41 Similiter et prīncipēs sacerdōtum illūdentēs cum **scrībīs** et seniōribus dīcēbant:

42 “ **Aliōs** salvōs fēcit, sēipsum nōn potest salvum facere. Rēx Isrāēl **est**; dēscendat nunc dē cruce, et crēdēmus in eum.

43 Cōnfīdit in Deō; **līberet** nunc, sī vult eum. Dīxit enim: “Deī Fīlius sum” ”.

44 Idipsum autem et latrōnēs, quī crucifīxī erant cum eō, improperābant **eī**.

45 Ā **sextā** autem **hōrā** tenebrae factae sunt super ūniversam terram usque ad hōram nōnam.

46 Et circā hōram nōnam clāmāvit **Iēsus** vōce **magnā** dīcēns: “ Eli, Elī, **lēma** sabacthānī? ”, **hoc** **est**: “ Deus meus, Deus meus, ut quid dērelīquistī mē? ”.

47 Quīdam autem ex **illīc** stantibus audientēs dīcēbant: “ Eliam vocat iste ”.

48 Et continuō currēns ūnus ex eīs acceptam spongiam implēvit **acētō** et imposuit arundinī et dabat **eī** **bibere**.

49 Cēterī vērō dīcēbant: “ **Sine**, videāmus an veniat **Ēlias** līberāns eum ”.

50 **Iēsus** autem iterum clāmāns vōce **magnā** ēmīsit spīritum.

51 Et ecce vēlum templī scissum **est** ā summō usque deorsum in duās partēs, et **terra** **mōta** **est**, et petrae scissae sunt;

52 et monumenta **aperta** sunt, et **multa** **corpora** sānctōrum, quī dormierant, surrēxērunt

53 et exeuntēs dē monumentīs post resurrēctiōnem eius vēnērunt in sānctam cīvitātem et appāruērunt multīs.

54 Centuriō autem et, quī cum eō erant cūstōdientēs **Iēsum**, vīsō terrae mōtū et hīs, quae fīēbant, timuērunt valdē dīcentēs: “ **Vērē** Deī Fīlius erat iste! ”.

55 Erant autem ibi mulierēs multae ā **longē** aspicientēs, quae secūtae erant **Iēsum** ā **Galilaeā** ministrantēs **eī**;

56 inter quās erat **Maria** Magdalēne et **Maria** Iacobī et Ioseph māter et māter fīliōrum Zebedaēī.

57 Cum **sērō** autem factum **esset**, **venit** homō dīves ab Arimathaēā nōmine Ioseph, quī et ipse discipulus erat Iēsū.

58 **Hic** accessit ad Pīlātum et petiit corpus Iēsū. Tunc Pīlātus iussit reddī.

59 Et acceptō corpore, Ioseph involvit illud in sindone **mundā**

60 et posuit illud in monumentō suō novō, quod **exciderat** in **petrā**, et advolvit saxum magnum ad ōstium monumentī et abiit.

61 Erat autem ibi **Mariā** Magdālene et **alterā** **Mariā** sedentēs contrā sepulcrum.

62 **Altera** autem **diē**, quae **est** post Parascēvēm, convēnērunt prīncipēs sacerdōtum et **pharisaeī** ad Pīlātum

63 dīcentēs: “ Domine, recordātī sumus quia sēductor ille dīxit adhūc vīvēns: “Post trēs diēs resurgam”.

64 Iubē ergō cūstōdīrī sepulcrum usque in diem tertium, nē forte veniant discipulī eius et **fūrentur** eum et **dīcant** plēbī: “Surrēxit ā mortuīs”, et erit novissimus error peior priōre ”.

65 Ait illīs Pīlātus: “ Habētis cūstōdiam; **īte**, **cūstōdītē**, sīcut **scītis** ”.

66 Illī autem abeuntēs mūniērunt sepulcrum, signantēs lapidem, cum **cūstōdiā**.

## 28

1 **Sērō** autem post sabbatum, cum illūcēsceret in prīmam sabbatī, **venit** **Mariā** Magdālene et **alterā** **Mariā** **vidēre** sepulcrum.

2 Et ecce terrae **mōtus** **factus** **est** magnus: angelus enim Dominī dēscendit dē caelō et accēdēns revolvit lapidem et sedēbat super eum.

3 Erat autem **aspectus** eius sīcut fulgur, et vestīmentum eius candidum sīcut nix.

4 Prae timōre autem eius exterritī sunt cūstōdēs et factī sunt velut mortuī.

5 Respondēns autem angelus dīxit mulieribus: “ Nōlīte timēre vōs! Sciō enim quod **Iēsum**, quī crucifīxus **est**, quaeritis.

6 Nōn **est** **hic**: surrēxit enim, sīcut dīxit. Venīte, vidēte locum, ubi **positus** erat.

7 Et **cito** euntēs dīcite discipulīs eius: “Surrēxit ā mortuīs et ecce praecēdit vōs in Galilaeam; ibi eum vidēbitis”. Ecce dīxī vōbīs ”.

8 Et exeuntēs **cito** dē monumentō cum timōre et magnō gaudiō cucurrērunt nūntiāre discipulīs eius.

9 Et ecce **Iēsus** occurrit illīs dīcēns: “ Avēte ”. Illae autem accessērunt et tenuērunt **pedēs** eius et adōrāvērunt eum.

10 Tunc ait illīs **Iēsus**: “ Nōlīte timēre; **īte**, **nūntiātē** frātribus meīs, ut eant in Galilaeam et ibi mē vidēbunt ”.

11 Quae cum abiissent, ecce quīdam dē **cūstōdiā** vēnērunt in cīvitātem et nūntiāvērunt prīncipibus sacerdōtum omnia, quae **facta** fuerant.

12 Et congregātī cum seniōribus, cōnsiliō acceptō, pecūniam cōpiōsam dedērunt mīlitibus

13 dīcentēs: “ Dīcite: “Discipulī eius nocte vēnērunt et fūrātī sunt eum, nōbīs dormientibus”.

14 Et sī **hoc** audītum fuerit ā **praeside**, nōs suādēbimus **eī** et sēcūrōs vōs faciēmus ”.

15 At illī, **acceptā** **pecūniā**, fēcērunt, sīcut erant doctī. Et dīvulgātum **est** verbum istud apud Iūdaeōs usque in hodiernum diem.

16 Ūndecim autem discipulī abiērunt in Galilaeam, in montem ubi cōnstituerat illīs **Iēsus**,

17 et videntēs eum adōrāvērunt; quīdam autem dubitāvērunt.

18 Et accēdēns **Iēsus** **locūtus** **est** eīs dīcēns: “ **Data** **est** mihi **omnis** potestās in caelō et in **terrā**.

19 Euntēs ergō docēte omnēs gentēs, baptīzantēs eōs in nōmine Patrīs et Fīliī et **Spīritus** Sānctī,

20 docentēs eōs servāre omnia, quaecumque mandāvī vōbīs. Et ecce ego vōbīscum sum omnibus diēbus usque ad cōnsummātiōnem saeculī ”.

[moyses]: <Ambiguous Forms.md#moyses>
