AD CORINTHIŌS **EPISTULA** Ī SĀNCTĪ PAULĪ APOSTOLĪ

1 2 3 4 5 6 7 8 9 10 11 12 13 14 15 16

1 

1 Paulus, **vocātus** apostolus Chrīstī **Iēsu** per voluntātem Deī, et Sosthēnēs frāter

2 ecclēsiae Deī, quae **est** Corinthī, **sānctificātis** in Chrīstō **Iēsu**, **vocātīs** sānctīs cum omnibus, quī invocant **nōmen** Dominī nostrī **Iēsu** Chrīstī in omnī locō ipsōrum et nostrō:

3 **grātia** vōbīs et pāx ā Deō Patre nostrō et Dominō **Iēsu** Chrīstō.

4 **Grātiās** agō Deō meō semper prō vōbīs in **grātiā** Deī, quae **data** **est** vōbīs in Chrīstō **Iēsu**,

5 quia in omnibus dīvitēs factī **estis** in illō, in omnī verbō et in omnī **scientiā**,

6 sīcut testimōnium Chrīstī cōnfirmātum **est** in vōbīs,

7 **ita** ut nihil vōbīs dēsit in **ūllā** dōnātiōne, exspectantibus revēlātiōnem Dominī nostrī **Iēsu** Chrīstī;

8 quī et cōnfirmābit vōs usque ad fīnem **sine** crīmine in **diē** Dominī nostrī **Iēsu** Chrīstī.

9 **Fidēlis** Deus, per quem vocātī **estis** in commūniōnem Fīliī eius **Iēsu** Chrīstī Dominī nostrī.

10 Obsecrō autem vōs, frātrēs, per **nōmen** Dominī nostrī **Iēsu** Chrīstī, ut idipsum **dicātis** omnēs, et nōn sint in vōbīs schismata, **sītis** autem perfectī in eōdem sēnsū et in **eādem** **sententia**.

11 Significātum **est** enim mihi dē vōbīs, frātrēs meī, ab hīs, quī sunt Chloēs, quia contentiōnēs inter vōs sunt.

12 **Hoc** autem **dīcō**, quod ūnusquisque vestrum dīcit: “ Ego quidem sum Paulī ”, “ Ego autem Apollō ”, “ Ego vērō Cephae ”, “ Ego autem Chrīstī ”.

13 **Dīvīsus** **est** Chrīstus? Numquid Paulus crucifīxus **est** prō vōbīs, aut in nōmine Paulī baptīzātī **estis**?

14 **Grātiās** agō Deō quod nēminem vestrum baptīzāvī, **nisi** Crīspum et Gāium,

15 nē **quis** **dīcat** quod in nōmine meō baptīzātī **sītis**.

16 Baptīzāvī autem et Stephanae domum; cēterum nesciō sī quem alium baptīzāverim.

17 Nōn enim mīsit mē Chrīstus baptīzāre, sed ēvangelīzāre; nōn in **sapientiā** verbī, ut nōn ēvacuētur crux Chrīstī.

18 Verbum enim **crucīs** pereuntibus quidem **stultitia** **est**; hīs autem, quī salvī fīunt, id **est** nōbīs, virtūs Deī **est**.

19 Scrīptum **est** enim:

“ Perdam sapientiam sapientium

et prūdentiam prūdentium reprobābō ”.

20 **Ubi** sapiēns? **Ubi** **scrība**? **Ubi** conquīsītor huius saeculī? **Nōnne** stultam fēcit Deus sapientiam huius mundī?

21 Nam quia in Deī **sapientia** nōn cognōvit mundus per sapientiam Deum, placuit Deō per stultitiam praedicātiōnis salvōs facere crēdentēs.

22 Quoniam et Iūdaeī **signa** petunt, et Graecī sapientiam quaerunt,

23 nōs autem **praedicāmus** Chrīstum crucifīxum, Iūdaeīs quidem scandalum, gentibus autem stultitiam;

24 ipsīs autem **vocātis**, Iūdaeīs atque Graecīs, Chrīstum Deī virtūtem et Deī sapientiam;

25 quia quod stultum **est** Deī, sapientius **est** hominibus, et, quod īnfirmum **est** Deī, fortius **est** hominibus.

26 Vidēte enim vocātiōnem vestram, frātrēs; quia nōn multī sapientēs secundum carnem, nōn multī potentēs, nōn multī nōbilēs;

27 sed, quae **stulta** sunt mundī, ēlēgit Deus, ut cōnfundat sapientēs, et **īnfirma** mundī ēlēgit Deus, ut cōnfundat fortia,

28 et ignōbilia mundī et contemptibilia ēlēgit Deus, quae nōn sunt, ut **ea**, quae sunt, dēstrueret,

29 ut nōn glōriētur **omnis** **carō** in cōnspectū Deī.

30 Ex ipsō autem vōs **estis** in Chrīstō **Iēsu**, quī **factus** **est** **sapientiā** nōbīs ā Deō et **iūstitiā** et sānctificātiō et redēmptiō,

31 ut quemadmodum scrīptum **est**:

“ Quī glōriātur, in Dominō glōriētur ”. 

 

2

1 Et ego, cum vēnissem ad vōs, frātrēs, **venī** nōn per sublīmitā tem sermōnis aut sapientiae annūntiāns vōbīs mystērium Deī.

2 Nōn enim iūdicāvī scīre mē aliquid inter vōs **nisi** **Iēsum** Chrīstum et hunc crucifīxum.

3 Et ego in īnfirmitāte et timōre et tremōre multō fuī apud vōs,

4 et sermō meus et praedicātiō **mea** nōn in persuāsibilibus sapientiae verbīs sed in ostēnsiōne **Spīritūs** et **virtūtis**,

5 ut **fidēs** **vestra** nōn sit in **sapientiā** hominum sed in virtūte Deī.

6 Sapientiam autem loquimur inter perfectōs, sapientiam vērō nōn huius saeculī neque prīncipum huius saeculī, quī dēstruuntur,

7 sed loquimur Deī sapientiam in mystēriō, quae **abscondita** **est**, quam praedēstināvit Deus ante saecula in glōriam nostram,

8 quam nēmō prīncipum huius saeculī cognōvit; sī enim cognōvissent, numquam Dominum glōriae crucifīxissent.

9 Sed sīcut scrīptum **est**: “ Quod oculus nōn vīdit, nec **aurīs** audīvit, nec in cor hominis ascendit, quae praeparāvit Deus hīs, quī dīligunt illum ”.

10 Nōbīs autem revēlāvit Deus per Spīritum; **Spīritus** enim omnia scrūtātur, etiam **profunda** Deī.

11 **Quis** enim scit hominum, quae sint hominis, **nisi** **spīritus** hominis, quī in ipsō **est**? **Ita** et, quae Deī sunt, nēmō cognōvit **nisi** **Spīritus** Deī.

12 Nōs autem nōn spīritum mundī accēpimus, sed Spīritum, quī ex Deō **est**, ut sciāmus, quae ā Deō **dōnāta** sunt nōbīs;

13 quae et loquimur nōn in doctīs hūmānae sapientiae sed in doctīs **Spīritus** verbīs, spīritālibus spīritālia comparantēs.

14 **Animālis** autem homō nōn percipit, quae sunt **Spīritus** Deī, **stultitia** enim sunt illī, et nōn potest **intellegere**, quia spīritāliter exāminantur;

15 **spīritālīs** autem iūdicat omnia, et ipse ā nēmine iūdicātur.

16 **Quis** enim cognōvit sēnsum Dominī,

quī īnstruat eum?

Nōs autem sēnsum Chrīstī habēmus.

3

1 Et ego, frātrēs, nōn **potuī** vōbīs loquī quasi spīritālibus sed **quā** sī carnālibus, tamquam parvulīs in Chrīstō.

2 Lac vōbīs pōtum **dedī**, nōn ēscam, nōndum enim poterātis. Sed nē nunc quidem potestis,

3 adhūc enim **estis** carnālēs. Cum enim sit inter vōs zēlus et contentiō, **nōnne** carnālēs **estis** et secundum hominem **ambulātis**?

4 Cum enim **quis** dīcit: “ Ego quidem sum Paulī ”, **alius** autem: “ Ego Apollō ”, **nōnne** hominēs **estis**?

5 Quid igitur **est** Apollō? Quid vērō Paulus? Ministrī, per quōs crēdidistis, et ūnīcuique sīcut Dominus **dēdit**.

6 Ego plantāvī, Apollō rigāvit, sed Deus incrēmentum **dedit**;

7 itaque neque quī plantat, **est** aliquid, neque quī rigat, sed quī incrēmentum dat, Deus.

8 Quī plantat autem et quī rigat ūnum sunt; ūnusquisque autem propriam mercēdem accipiet secundum suum labōrem.

9 Deī enim sumus adiūtōrēs: Deī agrī **cultūrā** **estis**, Deī aedificātiō **estis**.

10 Secundum grātiam Deī, quae **data** **est** mihi, ut sapiēns architectus fundāmentum posuī; **alius** autem superaedificat. Ūnusquisque autem videat quōmodo superaedificet;

11 fundāmentum enim aliud nēmō potest **pōnere** praeter id, quod positum **est**, quī **est** **Iēsus** Chrīstus.

12 Sī **quis** autem superaedificat suprā fundāmentum aurum, argentum, lapidēs pretiōsōs, ligna, fēnum, stipulam,

13 ūnīuscuiusque opus manifēstum erit; diēs enim dēclārābit: quia in igne revēlātur, et ūnīuscuiusque opus quāle sit **ignis** probābit.

14 Sī cuius opus mānserit, quod superaedificāvit, mercēdem accipiet;

15 sī cuius opus ārserit, dētrīmentum patiētur, ipse autem salvus erit, sīc tamen quasi per ignem.

16 **Nescītis** quia templum Deī **estis**, et **Spīritus** Deī habitat in vōbīs?

17 Sī **quis** autem templum Deī ēverterit, ēvertet illum Deus; templum enim Deī sānctum **est**, quod **estis** vōs.

18 Nēmō sē sēdūcat; sī **quis** vidētur sapiēns **esse** inter vōs in **hōc** saeculō, stultus fīat, ut sit sapiēns.

19 **Sapientia** enim huius mundī **stultitia** **est** apud Deum. Scrīptum **est** enim:

“ Quī apprehendit sapientēs in **āstūtiā** eōrum ”;

20 et iterum:

“ Dominus nōvit cōgitātiōnēs sapientium,

quoniam vānae sunt ”.

21 Itaque nēmō glōriētur in hominibus. Omnia enim **vestra** sunt,

22 sīve Paulus sīve Apollō sīve Cephās sīve mundus sīve **vīta** sīve mors sīve **praesentia** sīve **futūra**, omnia enim **vestra** sunt,

23 vōs autem Chrīstī, Chrīstus autem Deī.

4

1 Sīc nōs exīstimet homō ut mī nistrōs Chrīstī et dispēnsātōrēs mystēriōrum Deī.

2 **Hic** iam quaeritur inter dispēnsātōrēs, ut **fidēlis** **quis** inveniātur.

3 Mihi autem prō minimō **est**, ut ā vōbīs iūdicer aut ab hūmānō **diē**. Sed neque meipsum iūdicō;

4 nihil enim mihi cōnscius sum, sed nōn in **hōc** **iūstificātus** sum. Quī autem iūdicat mē, Dominus **est**!

5 Itaque nōlīte ante tempus quidquam iūdicāre, quoadusque veniat Dominus, quī et illūminābit **abscondita** tenebrārum et manifestābit **cōnsilia** cordium; et tunc laus erit ūnīcuique ā Deō.

6 Haec autem, frātrēs, trānsfigūrāvī in mē et Apollō propter vōs, ut in nōbīs discātis illud: “ Nē suprā quae **scrīpta** sunt ”, nē ūnus prō aliō īnflēminī adversus alterum.

7 **Quis** enim tē discernit? Quid autem habēs, quod nōn accēpistī? Sī autem accēpistī, quid **glōriāris**, quasi nōn **accēperīs**?

8 Iam saturātī **estis**, iam dīvitēs factī **estis**. **Sine** nōbīs rēgnāstis; et utinam rēgnārētis, ut et nōs vōbīscum rēgnārēmus.

9 Putō enim, Deus nōs apostolōs novissimōs ostendit tamquam mortī dēstinātōs, quia spectāculum factī sumus mundō et angelīs et hominibus.

10 Nōs stultī propter Chrīstum, vōs autem prūdentēs in Chrīstō; nōs īnfirmī, vōs autem fortēs; vōs glōriōsī, nōs autem ignōbilēs.

11 Usque in hanc hōram et ēsurīmus et sitīmus et nūdī sumus et colaphīs caedimur et īnstabilēs sumus

12 et labōrāmus operantēs manibus nostrīs; maledictī benedīcimus, persecūtiōnem passī sustinēmus,

13 blasphēmātī obsecrāmus; tamquam pūrgāmenta mundī factī sumus, omnium peripsēma, usque adhūc.

14 Nōn ut cōnfundam vōs, haec scrībō, sed ut quasi fīliōs meōs cārissimōs moneam;

15 nam sī decem **mīlia** paedagōgōrum habeātis in Chrīstō, sed nōn multōs patrēs, nam in Chrīstō **Iēsu** per ēvangelium ego vōs genuī.

16 Rogō ergō vōs: imitatorcs meī **ēstote**!

17 Ideō mīsī ad vōs Tīmotheum, quī **est** fīlius meus cārissimus et **fidēlis** in Dominō, quī vōs commonefaciat viās meās, quae sunt in Chrīstō, sīcut ubīque in omnī **ecclēsiā** doceō.

18 Tamquam nōn ventūrus sim ad vōs, sīc īnflātī sunt quīdam;

19 veniam autem **cito** ad vōs, sī Dominus voluerit, et cognōscam nōn sermōnem eōrum, quī īnflātī sunt, sed virtūtem;

20 nōn enim in sermōne **est** rēgnum Deī sed in virtūte.

21 Quid vultis? In **virgā** veniam ad vōs an in cāritāte et spīritū mānsuētūdinis?

5

1 Omnīnō audītur inter vōs for nīcātiō, et **tālis** fornicātiō **quālis** nec inter gentēs, **ita** ut uxōrem patris aliquis habeat.

2 Et vōs īnflātī **estis** et nōn **magis** lūctum habuistis, ut tollātur dē **mediō** vestrum, quī **hoc** opus fēcit?

3 Ego quidem absēns corpore, praesēns autem spīritū, iam iūdicāvī ut praesēns eum, quī sīc operātus **est**,

4 in nōmine Dominī nostrī **Iēsu**, **congregātīs** vōbīs et meō spīritū cum virtūte Dominī nostrī **Iēsu**,

5 **trādere** huiusmodī Satānae in interitum **carnis**, ut **spīritus** salvus sit in **diē** Dominī.

6 Nōn **bona** glōriātiō **vestra**. **Nescītis** quia modicum fermentum **tōtam** massam corrumpit?

7 **Expūrgāte** vetus fermentum, ut **sītis** **nova** consparsīō, sīcut **estis** azȳmī. Etenim **Pascha** nostrum immolātus **est** Chrīstus!

8 Itaque **fēsta** celebrēmus, nōn in fermentō veterī neque in fermentō malitiae et nēquitiae, sed in azȳmīs sincēritātis et vēritātis.

9 Scrīpsī vōbīs in **epistulā**: Nē commisceāminī fornicāriīs.

10 Nōn utique fornicāriīs huius mundī aut avārīs aut rapācibus aut īdōlīs servientibus, aliōquīn dēbuerātis dē **hōc** mundō exīsse!

11 Nunc autem scrīpsī vōbīs nōn commiscērī, sī **is**, quī frāter nōminātur, **est** fornicātor aut avārus aut īdōlīs serviēns aut maledicus aut ēbriōsus aut rapāx; cum eiusmodī nec cibum **sūmere**.

12 Quid enim mihi dē hīs, quī **foris** sunt, iūdicāre? **Nōnne** dē hīs, quī intus sunt, vōs **iūdicātis**?

13 Nam eōs, quī **foris** sunt, Deus iūdicābit. Auferte **malum** ex vōbīs ipsīs!

6

1 Audet aliquis vestrum habēns negōtium adversus alterum iū dicārī apud inīquōs et nōn apud sānctōs?

2 An **nescītis** quoniam sānctī dē mundō iūdicābunt? Et sī in vōbīs iūdicābitur mundus, indignī **estis** minimīs iūdiciīs?

3 **Nescītīs** quoniam angelōs iūdicābimus, quantō **magis** saeculāria?

4 Saeculāria igitur iūdicia sī **habuerītis**, contemptibilēs, quī sunt in **ecclēsiā**, illōs cōnstituite ad iūdicandum?

5 Ad verēcundiam vestram **dīcō**! Sīc nōn **est** inter vōs sapiēns quisquam, quī possit iūdicāre inter frātrem suum?

6 Sed frāter cum frātre iūdiciō contendit, et **hoc** apud īnfidēlēs?

7 Iam quidem omnīnō dēfectiō **est** vōbīs, quod iūdicia habētis inter vōsmetipsōs! Quārē nōn **magis** iniūriam accipitis, quārē nōn **magis** fraudem patiminī?

8 Sed vōs iniūriam facitis et **fraudātis**, et **hōc** frātribus!

9 An **nescītis** quia inīquī rēgnum Deī nōn possidēbunt? Nōlīte errāre: neque fornicāriī neque īdōlīs servientēs neque adulterī neque mollēs neque masculōrum concubitōrēs

10 neque **fūrēs** neque avārī, nōn ēbriōsī, nōn **maledīcī**, nōn rapācēs rēgnum Deī possidēbunt.

11 Et haec quīdam fuistis. Sed ablūtī **estis**, sed sānctificātī **estis**, sed **iustificātī** **estis** in nōmine Dominī **Iēsu** Chrīstī et in Spīritū Deī nostrī!

12 “ Omnia mihi licent! ”. Sed nōn omnia expediunt. “ Omnia mihi licent! ”. Sed ego sub **nūllīus** redigar potestāte.

13 “ **Ēsca** ventrī, et venter ēscīs! ”. Deus autem et hunc et hās dēstruet. Corpus autem nōn fornicātiōnī sed Dominō, et Dominus corporī;

14 Deus vērō et Dominum suscitāvit et nōs suscitābit per virtūtem suam.

15 **Nescītis** quoniam **corpora** **vestra** **membra** Chrīstī sunt? Tollēns ergō **membra** Chrīstī faciam **membra** meretrīcis? Absit!

16 An **nescītis** quoniam, quī adhaeret meretrīcī, ūnum corpus **est**? “ Erunt enim, inquit, duo in carne **ūnā** ”.

17 Quī autem adhaeret Dominō, ūnus **Spīritus** **est**.

18 **Fugite** fornicātiōnem! Omne peccātum, quodcumque fēcerit homō, extrā corpus **est**; quī autem fornicātur, in corpus suum peccat.

19 An **nescītis** quoniam corpus vestrum templum **est** **Spīritus** Sānctī, quī in vōbīs **est**, quem habētis ā Deō, et nōn **estis** vestrī?

20 Ēmptī enim **estis** pretiō! **Glōrificātē** ergō Deum in corpore vestrō.

7

1 Dē quibus autem scrīpsistis, bō num **est** hominī mulierem nōn nōn **tangere**;

2 propter fornicātiōnēs autem ūnusquisque suam uxōrem habeat, et **ūna**quaeque suum **virum** habeat.

3 Uxōrī vir dēbitum reddat; similiter autem et uxor **virō**.

4 Mulier **suī** corporis potestātem nōn habet sed vir; similiter autem et vir **suī** corporis potestātem nōn habet sed mulier.

5 Nōlīte fraudāre invicem, **nisi** forte ex cōnsēnsū ad tempus, ut vacētis ōrātiōnī et iterum **sītis** in idipsum, nē tentet vōs Satanās propter incontinentiam vestram.

6 **Hoc** autem **dīcō** secundum indulgentiam, nōn secundum imperium.

7 Volō autem omnēs hominēs **esse** sīcut meipsum; sed ūnusquisque proprium habet dōnum ex Deō: **alius** quidem sīc, **alius** vērō sīc.

8 **Dīcō** autem innūptīs et viduīs: Bonum **est** illīs sī sīc maneant, sīcut et ego;

9 quod sī nōn sē continent, nūbant. **Melius** **est** enim **nūbere** quam ūrī.

10 Hīs autem, quī mātrimōniō iūnctī sunt, praecipiō, nōn ego sed Dominus, uxōrem ā **virō** nōn **discēdere**

11 — quod sī discesserit, maneat **innūptā** aut **virō** suō reconciliētur — et **virum** uxōrem nōn **dīmittere**.

12 Cēterīs autem ego **dīcō**, nōn Dominus: Sī **quis** frāter uxōrem habet īnfidēlem, et haec cōnsentit habitāre cum illō, nōn dīmittat illam;

13 et sī **quā** mulier habet **virum** īnfidēlem, et **hic** cōnsentit habitāre cum **illā**, nōn dīmittat **virum**.

14 Sānctificātus **est** enim vir **īnfidēlis** in muliere, et **sānctificāta** **est** mulier **īnfidēlis** in frātre. Aliōquīn fīliī vestrī immundī **essent**; nunc autem sānctī sunt.

15 Quod sī **īnfidēlis** discēdit, discēdat. Nōn **est** enim servitūtī **subiectus** frāter aut soror in eiusmodī; in pāce autem vocāvit nōs Deus.

16 Quid enim scīs, mulier, sī **virum** salvum faciēs? Aut quid scīs, vir, sī mulierem salvam faciēs?

17 **Nīsī** ūnīcuique, sīcut dīvīsit Dominus, ūnumquemque, sīcut vocāvit Deus, **ita** ambulet; et sīc in omnibus ecclēsiīs doceō.

18 Circumcīsus aliquis **vocātus** **est**? Nōn addūcat praepūtium! In praepūtiō aliquis **vocātus** **est**? Nōn circumcīdātur!

19 Circumcīsiō nihil **est**, et praepūtium nihil **est**, sed observātiō mandātōrum Deī.

20 Ūnusquisque, in **quā** vocātiōne **vocātus** **est**, in **eā** permaneat.

21 Servus **vocātus** **es**? Nōn sit tibi cūrae; sed et sī **potes** **liber** fierī, **magis** **ūtere**!

22 Quī enim in Dominō **vocātus** **est** servus, lībertus **est** Dominī; similiter, quī **līber** **vocātus** **est**, servus **est** Chrīstī!

23 Pretiō ēmptī **estis**! Nōlīte fierī servī hominum.

24 Ūnusquisque, in quō **vocātus** **est**, frātrēs, in **hōc** maneat apud Deum.

25 Dē virginibus autem praeceptum Dominī nōn habeō; cōnsilium autem dō, tamquam misericordiam cōnsecūtus ā Dominō, ut sim **fidēlis**.

26 Exīstimō ergō **hoc** bonum **esse** propter īnstantem necessitātem, quoniam bonum **est** hominī sīc **esse**.

27 Alligātus **es** uxōrī? Nōlī **quaerere** solūtiōnem. Solūtus **es** ab uxōre? Nōlī **quaerere** uxōrem.

28 Sī autem **accēperīs** uxōrem, nōn peccāstī; et sī nūpserit virgō, nōn peccāvit. Trībulātiōnem tamen **carnīs** habēbunt huiusmodī, ego autem vōbīs parcō.

29 **Hoc** itaque **dīcō**, frātrēs, tempus breviātum **est**; reliquum **est**, ut et quī habent uxōrēs, tamquam nōn habentēs sint,

30 et quī flent, tamquam nōn flentēs, et quī gaudent, tamquam nōn gaudentēs, et quī emunt, tamquam nōn **possidentēs**,

31 et quī ūtuntur **hōc** mundō, tamquam nōn abūtentēs; praeterit enim **figūra** huius mundī.

32 Volō autem vōs **sine** sollicitūdine **esse**. Quī **sine** uxōre **est**, sollicitus **est**, quae Dominī sunt, quōmodo placeat Dominō;

33 quī autem cum uxōre **est**, sollicitus **est**, quae sunt mundī, quōmodo placeat uxōrī,

34 et **dīvīsus** **est**. Et mulier **innūpta** et virgō cōgitat, quae Dominī sunt, ut sit **sānctā** et corpore et spīritū; quae autem **nūpta** **est**, cōgitat, quae sunt mundī, quōmodo placeat **virō**.

35 Porrō **hoc** ad ūtilitātem vestram **dīcō**, nōn ut laqueum vōbīs iniciam, sed ad id quod honestum **est**, et ut **assiduē** cum Dominō **sītis** **sine** distractiōne.

36 Sī **quis** autem turpem sē vidērī exīstimat super virgine **suā**, quod sit **superadulta**, et **ita** oportet fierī, quod vult, faciat; nōn peccat: nūbant.

37 Quī autem statuit in **corde** suō firmus, nōn habēns necessitātem, potestātem autem habet suae voluntātis, et **hoc** iūdicāvit in **corde** suō servāre virginem suam, **bene** faciet;

38 igitur et, quī mātrimōniō iungit virginem suam, **bene** facit; et, quī nōn iungit, melius faciet.

39 Mulier **alligāta** **est**, quantō tempore vir eius vīvit; quod sī dormierit vir eius, **lībera** **est**, cui vult **nūbere**, tantum in Dominō.

40 Beātior autem erit, sī sīc permānserit secundum meum cōnsilium; putō autem quod et ego Spīritum Deī habeō.

8

1 Dē īdōlothytīs autem, scīmus quia omnēs scientiam habēmus. **Scientia** īnflat, **cāritās** vērō aedificat.

2 Sī **quis** sē exīstimat scīre aliquid, nōndum cognōvit, quemadmodum oporteat eum scīre;

3 sī **quis** autem dīligit Deum, **hic** **cognitus** **est** ab eō.

4 Dē ēsū igitur īdōlothytōrum, scīmus quia nūllum īdōlum **est** in mundō, et quod nūllus deus **nisi** Ūnus.

5 Nam et sī sunt, quī **dicantur** dīī sīve in caelō sīve in **terrā**, sī quidem sunt dīī multī et dominī multī,

6 nōbīs tamen ūnus Deus Pater, ex quō omnia et nōs in illum, et ūnus Dominus **Iēsus** Chrīstus, per quem omnia et nōs per ipsum.

7 Sed nōn in omnibus **est** **scientiā**; quīdam autem cōnsuētūdine usque nunc īdōlī quasi īdōlothytum mandūcant, et **cōnscientia** ipsōrum, cum sit **īnfirma**, polluitur.

8 **Ēsca** autem nōs nōn commendat Deō; neque sī nōn **mandūcāverimus**, dēficiēmus, neque sī **mandūcāverimus**, abundābimus.

9 Vidēte autem, nē forte haec **licentia** **vestra** offendiculum fīat **īnfirmis**.

10 Sī enim **quis** vīderit eum, quī habet scientiam, in idōliō recumbentem, **nōnne** **cōnscientia** eius, cum sit **īnfirma**, aedificābitur ad mandūcandum **īdōlothyta**?

11 Perībit enim īnfirmus in **tuā** **scientiā**, frāter, propter quem Chrīstus mortuus **est**!

12 Sīc autem peccantēs in frātrēs et percutientēs cōnscientiam eōrum īnfirmam, in Chrīstum **peccātis**.

13 Quāpropter sī **ēsca** scandalizat frātrem meum, nōn mandūcābō carnem in aeternum, nē frātrem meum scandalizem.

9

1 Nōn sum **līber**? Nōn sum apō stolus? **Nōnne** **Iēsum** Dominum nostrum vīdī? Nōn opus meum vōs **estis** in Dominō?

2 Sī aliīs nōn sum apostolus, sed tamen vōbīs sum; nam signāculum **apostolātūs** meī vōs **estis** in Dominō.

3 **Mea** dēfēnsiō apud eōs, quī mē interrogant, haec **est**.

4 Numquid nōn habēmus potestātem mandūcandī et bibendī?

5 Numquid nōn habēmus potestātem sorōrem mulierem circumdūcendī, sīcut et cēterī apostolī et frātrēs Dominī et Cephās?

6 Aut **sōlus** ego et Barnabās nōn habēmus potestātem nōn operandī?

7 **Quis** mīlitat **suīs** stīpendiīs umquam? **Quis** plantat vīneam et frūctum eius nōn **edit**? Aut **quis** pāscit gregem et dē **lacte** gregis nōn mandūcat?

8 Numquid secundum hominem haec **dīcō**? An et lēx haec nōn dīcit?

9 Scrīptum **est** enim in **Lēge** Moysis: “ Nōn alligābis **os** bovī trītūrantī ”. Numquid dē bōbus **cūra** **est** Deō?

10 An propter nōs utique dīcit? Nam propter nōs **scrīpta** sunt, quoniam dēbet in spē, quī arat, arāre; et, quī trītūrat, in spē **frūctūs** percipiendī.

11 Sī nōs vōbīs spīritālia sēmināvimus, magnum **est**, sī nōs carnālia **vestra** **mētāmus**?

12 Sī aliī potestātis vestrae participēs sunt, nōn potius nōs? Sed nōn ūsī sumus hāc potestāte, sed omnia sustinēmus, nē quod offendiculum dēmus ēvangeliō Chrīstī.

13 **Nescītis** quoniam, quī **sacra** operantur, quae dē sacrāriō sunt, **edunt**; quī altārī dēserviunt, cum altārī participantur?

14 **Ita** et Dominus ōrdināvit hīs, quī ēvangelium annūntiant, dē ēvangeliō **vīvere**.

15 Ego autem nūllō hōrum **ūsus** sum. Nōn scrīpsī autem haec, ut **ita** fīant in mē; bonum **est** enim mihi **magis** **morī** quam ut glōriam meam **quis** ēvacuet.

16 Nam sī ēvangelīzāverō, nōn **est** mihi **glōria**; necessitās enim mihi incumbit. Vae enim mihi **est**, sī nōn ēvangelīzāverō!

17 Sī enim volēns **hoc** agō, mercēdem habeō; sī autem invītus, dispēnsātiō mihi **crēdita** **est**.

18 Quae **est** ergō mercēs **mea**? Ut ēvangelium praedicāns **sine** sūmptū pōnam ēvangelium, ut nōn abūtar potestāte **meā** in ēvangeliō.

19 Nam cum **līber** essem ex omnibus, omnium mē servum fēcī, ut plūrēs lucrī facerem.

20 Et **factus** sum Iūdaeīs tamquam Iūdaeus, ut Iūdaeōs lucrārer; hīs, quī sub **lēge** sunt, quasi sub **lēge** essem, cum ipse nōn essem sub **lēge**, ut eōs, quī sub **lēge** erant, lucrī facerem;

21 hīs, quī **sine** **lēge** erant, tamquam **sine** **lēge** essem, cum **sine** **lēge** Deī nōn essem, sed in **lēge** essem Chrīstī, ut lucrī facerem eōs, quī **sine** **lēge** erant;

22 **factus** sum **īnfirmis** īnfirmus, ut īnfirmōs lucrī facerem; omnibus omnia **factus** sum, ut aliquōs utique facerem salvōs.

23 Omnia autem faciō propter ēvangelium, ut comparticeps eius efficiar.

24 **Nescītis** quod hī, quī in stadiō currunt, omnēs quidem currunt, sed ūnus accipit brāvium? Sīc currite, ut comprehendātis.

25 **Omnīs** autem, quī in agōne contendit, ab omnibus sē abstinet; et illī quidem, ut corruptibilem corōnam accipiant, nōs autem incorruptam.

26 Ego igitur sīc currō nōn quasi in incertum, sīc pugnō nōn quasi āerem verberāns;

27 sed castīgō corpus meum et in servitūtem redigō, nē forte, cum aliīs praedicāverim, ipse reprobus efficiar.

10

1 Nōlō enim vōs ignōrāre, fra trēs, quoniam patrēs nostrī omnēs sub nūbe fuērunt et omnēs mare trānsiērunt

2 et omnēs in Moyse baptīzātī sunt in nūbe et in marī

3 et omnēs eandem ēscam spīritālem mandūcāvērunt

4 et omnēs eundem pōtum spīritālem bibērunt; bibēbant autem dē spīritālī, cōnsequente eōs, **petra**; **petra** autem erat Chrīstus.

5 Sed nōn in plūribus eōrum complacuit sibi Deus, nam prōstrātī sunt in dēsertō.

6 Haec autem figūrae fuērunt nostrae, ut nōn sīmus concupīscentēs **malōrum**, sīcut et illī concupiērunt.

7 Neque īdōlōrum cultōrēs efficiāminī, sīcut quīdam ex ipsīs; quemadmodum scrīptum **est**: “ Sēdit **populus** mandūcāre et **bibere**, et surrēxērunt **lūdere** ”.

8 Neque fornicēmur, sīcut quīdam ex ipsīs fornicātī sunt, et **cecidērunt** **ūnā** **diē** vīgintī tria **mīlia**.

9 Neque tentēmus Chrīstum, sīcut quīdam eōrum tentāvērunt et ā serpentibus periērunt.

10 Neque **murmurāveritis**, sīcut quīdam eōrum murmurāvērunt et periērunt ab exterminātōre.

11 Haec autem in **figūrā** contingēbant illīs; **scrīpta** sunt autem ad correptiōnem nostram, in quōs fīnēs saeculōrum dēvēnērunt.

12 Itaque, quī sē exīstimat stāre, videat, nē cadat.

13 Tentātiō vōs nōn apprehendit **nisi** **hūmāna**; **fidēlis** autem Deus, quī nōn patiētur vōs tentārī super id quod potestis, sed faciet cum tentātiōne etiam prōventum, ut possītis sustinēre.

14 Propter quod, cārissimī mihi, **fugitē** ab īdōlōrum **cultūra**.

15 Ut prūdentibus loquor; vōs **iūdicātē**, quod **dīcō**:

16 Calix benedictiōnis, cui benedīcimus, **nōnne** commūnicātiō sanguinis Chrīstī **est**? Et **pānis**, quem frangimus, **nōnne** commūnicātiō corporis Chrīstī **est**?

17 Quoniam ūnus **pānis**, ūnum corpus multī sumus, omnēs enim dē ūnō pāne participāmur.

18 Vidēte Isrāēl secundum carnem: **nōnne**, quī **edunt** hostiās, commūnicantēs sunt altārī?

19 Quid ergō **dīcō**? Quod īdōlothytum sit aliquid? Aut quod īdōlum sit aliquid?

20 Sed, quae immolant, daemoniīs immolant et nōn Deō; nōlō autem vōs commūnicantēs fierī daemoniīs.

21 Nōn potestis calicem Dominī **bibere** et calicem daemoniōrum; nōn potestis mēnsae Dominī participēs **esse** et mēnsae daemoniōrum.

22 An aemulāmur Dominum? Numquid fortiōrēs illō sumus?

23 “ Omnia licent! ”. Sed nōn omnia expediunt. “ Omnia licent! ”. Sed nōn omnia aedificant.

24 Nēmō, quod suum **est**, quaerat, sed quod alterīus.

25 Omne, quod in macellō **venit**, **mandūcātē**, nihil interrogantēs propter cōnscientiam;

26 Dominī enim **est** **terra**, et plēnitūdō eius.

27 Sī **quis** vocat vōs īnfidēlium, et vultis īre, omne, quod vōbīs appōnitur, **mandūcātē**, nihil interrogantēs propter cōnscientiam.

28 Sī **quis** autem vōbīs dīxerit: “ **Hoc** immolātīcium **est** īdōlīs ”, nōlīte mandūcāre, propter illum, quī indicāvit, et propter cōnscientiam;

29 cōnscientiam autem **dīcō** nōn tuam ipsīus sed alterīus. Ut quid enim lībertās **mea** iūdicātur ab **aliā** **cōnscientiā**?

30 Sī ego cum **grātiā** participō, quid blasphēmor prō eō, quod grātiās agō?

31 Sīve ergō **mandūcātis** sīve **bibitis** sīve aliud quid facitis, omnia in glōriam Deī facite.

32 **Sine** offēnsiōne **ēstote** Iūdaeīs et Graecīs et ecclēsiae Deī,

33 sīcut et ego per omnia omnibus placeō, nōn quaerēns, quod mihi ūtile **est**, sed quod multīs, ut salvī fīant.

11

1 Imitātōrēs meī **ēstote**, sīcut et ego Chrīstī.

2 Laudō autem vōs quod omnia meī memorēs **estis** et, sīcut trādidī vōbīs, trāditiōnēs meās tenētis.

3 Volō autem vōs scīre quod **omnis** **virī** caput Chrīstus **est**, caput autem mulieris vir, caput vērō Chrīstī Deus.

4 **Omnis** vir ōrāns aut prophetāns vēlātō **capite** dēturpat caput suum;

5 **omnis** autem mulier ōrāns aut prophetāns nōn vēlātō **capite** dēturpat caput suum; ūnum **est** enim atque sī dēcalvētur.

6 Nam sī nōn vēlātur mulier, et tondeātur! Sī vērō turpe **est** mulierī tondērī aut dēcalvārī, vēlētur.

7 Vir quidem nōn dēbet vēlāre caput, quoniam imāgō et **glōria** **est** Deī; mulier autem **glōria** **virī** **est**.

8 Nōn enim vir ex muliere **est**, sed mulier ex **virō**;

9 etenim nōn **est** creātus vir propter mulierem, sed mulier propter **virum**.

10 Ideō dēbet mulier potestātem habēre suprā caput propter angelōs.

11 Vērumtamen neque mulier **sine** **virō**, neque vir **sine** muliere in Dominō;

12 nam sīcut mulier dē **virō**, **ita** et vir per mulierem, omnia autem ex Deō.

13 In vōbīs ipsī **iūdicātē**: Decet mulierem nōn vēlātam **ōrāre** Deum?

14 Nec **ipsa** **nātūra** docet vōs quod vir quidem, sī **comam** nūtriat, **ignōminia** **est** illī;

15 mulier vērō, sī **comam** nūtriat, **glōria** **est** illī? Quoniam **coma** prō vēlāmine **eī** **data** **est**.

16 Sī **quis** autem vidētur contentiōsus **esse**, nōs tālem cōnsuētūdinem nōn habēmus, neque ecclēsiae Deī.

17 **Hoc** autem praecipiō, nōn laudāns quod nōn in melius sed in dēterius convenītis.

18 Prīmum quidem convenientibus vōbīs in **ecclēsiā**, audiō scissūrās inter vōs **esse** et ex **parte** crēdō.

19 Nam oportet et haeresēs inter vōs **esse**, ut et, quī **probātī** sunt, manifēstī fīant in vōbīs.

20 Convenientibus ergō vōbīs in ūnum, nōn **est** dominicam cēnam mandūcāre;

21 ūnusquisque enim suam cēnam praesūmit in mandūcandō, et **alius** quidem ēsurit, **alius** autem ēbrius **est**.

22 Numquid domōs nōn habētis ad mandūcandum et bibendum? Aut ecclēsiam Deī contemnitis et cōnfunditis eōs, quī nōn habent? Quid **dīcam** vōbīs? Laudābō vōs? In **hōc** nōn laudō!

23 Ego enim accēpī ā Dominō, quod et trādidī vōbīs, quoniam Dominus **Iēsus**, in **quā** nocte trādēbātur, accēpit pānem

24 et grātiās agēns frēgit et dīxit: “ **Hoc** **est** corpus meum, quod prō vōbīs **est**; **hoc** facite in meam commemorātiōnem ”;

25 similiter et calicem, postquam cēnātum **est**, dīcēns: “ **Hic** calix novum testāmentum **est** in meō sanguine; **hoc** facite, quotiēscumque bibētis, in meam commemorātiōnem ”.

26 Quotiēscumque enim mandūcābitis pānem hunc et calicem bibētis, mortem Dominī **annūntiātis**, dōnec veniat.

27 Itaque, quīcumque mandūcāverit pānem vel biberit calicem Dominī **indignē**, reus erit corporis et sanguinis Dominī.

28 Probet autem sēipsum homō, et sīc dē pāne illō **edat** et dē calice bibat;

29 quī enim mandūcat et bibit, iūdicium sibi mandūcat et bibit nōn dīiūdicāns corpus.

30 Ideō inter vōs multī īnfirmī et imbēcillēs et dormiunt multī.

31 Quod sī nosmetipsōs dīiūdicārēmus, nōn utique iūdicārēmur;

32 dum iūdicāmur autem, ā Dominō corripimur, ut nōn cum **hōc** mundō damnēmur

33 Itaque, frātrēs meī, cum convenītis ad mandūcandum, invicem **exspectāte**.

34 Sī **quis** ēsurit, domī mandūcet, ut nōn in iūdicium conveniātis. **Cētera** autem, cum vēnerō, dispōnam.

12

1 Dē spīritālibus autem, fra trēs, nōlō vōs ignōrāre.

2 **Scītis** quoniam, cum gentēs **essētis**, ad simulācra **mūta**, prout dūcēbāminī, euntēs.

3 Ideō nōtum vōbīs faciō quod nēmō in Spīritū Deī loquēns dīcit: “ **Anathēma** **Iēsus**! ”; et nēmō potest **dīcere**: “ Dominus **Iēsus** ”, **nisi** in Spīritū Sānctō.

4 Dīvīsiōnēs vērō grātiārum sunt, **īdem** autem **Spīritus**;

5 et dīvīsiōnēs ministrātiōnum sunt, **īdem** autem Dominus;

6 et dīvīsiōnēs operātiōnum sunt, **idem** vērō Deus, quī operātur omnia in omnibus.

7 Ūnīcuique autem datur manifēstātiō **Spīritūs** ad ūtilitātem.

8 **Aliī** quidem per Spīritum datur sermō sapientiae, aliī autem sermō scientiae secundum eundem Spīritum,

9 alterī **fidēs** in eōdem Spīritū, aliī dōnātiōnēs sānitātum in ūnō Spīritū,

10 aliī operātiōnēs virtūtum, aliī prophētātiō, aliī discrētiō spīrituum, aliī **genera** linguārum, aliī interpretātiō linguārum;

11 haec autem omnia operātur ūnus et **īdem** **Spīritus**, dīvidēns singulīs prout vult.

12 Sīcut enim corpus ūnum **est** et **membra** habet **multa**, omnia autem **membra** corporis, cum sint **multa**, ūnum corpus sunt, **ita** et Chrīstus;

13 etenim in ūnō Spīritū omnēs nōs in ūnum corpus baptīzātī sumus, sīve Iūdaeī sīve Graecī sīve servī sīve **līberī**, et omnēs ūnum Spīritum potātī sumus.

14 Nam et corpus nōn **est** ūnum membrum sed **multa**.

15 Sī dīxerit pēs: “Nōn sum **manūs**, nōn sum dē corpore ”, nōn ideō nōn **est** dē corpore;

16 et sī dīxerit **aurīs**: “ Nōn sum oculus, nōn sum dē corpore ”, nōn ideō nōn **est** dē corpore.

17 Sī **tōtum** corpus oculus **est**, ubi **audītus**? Sī **tōtum** **audītus**, ubi **odōrātus**?

18 Nunc autem posuit Deus **membra**, ūnumquodque eōrum in corpore, sīcut voluit.

19 Quod sī **essent** omnia ūnum membrum, ubi corpus?

20 Nunc autem **multa** quidem **membra**, ūnum autem corpus.

21 Nōn potest **dīcere** oculus manuī: “ Nōn **es** mihi **necessāria**! ”; aut iterum caput pedibus: “ Nōn **estis** mihi necessāriī! ”.

22 Sed multō **magis**, quae videntur **membra** corporis īnfirmiōra **esse**, **necessāria** sunt;

23 et, quae putāmus ignōbiliōra **membra** **esse** corporis, hīs honōrem abundantiōrem circumdamus; et, quae **inhonesta** sunt **nostra**, abundantiōrem honestātem habent,

24 **honesta** autem **nostra** **nūllīus** egent. Sed Deus temperāvit corpus, **eī**, cui dēerat, abundantiōrem tribuendō honōrem,

25 ut nōn sit schisma in corpore, sed idipsum prō invicem **sollicita** sint **membra**.

26 Et sīve patitur ūnum membrum, compatiuntur omnia **membra**; sīve glōrificātur ūnum membrum, congaudent omnia **membra**.

27 Vōs autem **estis** corpus Chrīstī et **membra** ex **parte**.

28 Et quōsdam quidem posuit Deus in **ecclēsiā** prīmum apostolōs, secundō prophētās, tertiō doctōrēs, deinde virtūtēs, exinde dōnātiōnēs cūrātiōnum, opitulātiōnēs, gubernātiōnēs, **genera** linguārum.

29 Numquid omnēs apostolī? Numquid omnēs prophētae? Numquid omnēs doctōrēs? Numquid omnēs virtūtēs?

30 Numquid omnēs dōnātiōnēs habent cūrātiōnum? Numquid omnēs linguīs loquuntur? Numquid omnēs interpretantur?

31 Aemulāminī autem charismata maiōra. Et adhūc excellentiōrem viam vōbīs dēmōnstrō.

13

1 Sī linguīs hominum loquar et angelōrum, cāritātem autem nōn habeam, **factus** sum velut aes sonāns aut cymbalum tinniēns.

2 Et sī habuerō prophētīam et nōverim mystēria omnia et omnem scientiam, et sī habuerō omnem fidem, **ita** ut montēs trānsferam, cāritātem autem nōn habuerō, nihil sum.

3 Et sī distribuerō in cibōs omnēs facultātēs meās et sī trādiderō corpus meum, ut glōrier, cāritātem autem nōn habuerō, nihil mihi prōdest.

4 **Cāritās** patiēns **est**, **benigna** **est** **cāritās**, nōn aemulātur, nōn agit **superbē**, nōn īnflātur,

5 nōn **est** **ambitiōsa**, nōn quaerit, quae **sua** sunt, nōn **irrītātur**, nōn cōgitat **malum**,

6 nōn gaudet super inīquitātem, congaudet autem vēritātī;

7 omnia suffert, omnia crēdit, omnia spērat, omnia sustinet.

8 **Cāritās** numquam **excidit**. Sīve prophētīae, ēvacuābuntur; sīve linguae, cessābunt; sīve **scientia**, dēstruētur.

9 Ex **parte** enim cognōscimus et ex **parte** prophetāmus;

10 cum autem vēnerit, quod perfectum **est**, ēvacuābitur, quod ex **parte** **est**.

11 Cum essem parvulus, loquēbar ut parvulus, sapiēbam ut parvulus, cōgitābam ut parvulus; quandō **factus** sum vir, ēvacuāvī, quae erant parvulī.

12 Vidēmus enim nunc per speculum in aenigmate, tunc autem faciē ad faciem; nunc cognōscō ex **parte**, tunc autem cognōscam, sīcut et **cognitus** sum.

13 Nunc autem **manet** **fidēs**, spēs, **cāritās**, tria haec; maior autem ex hīs **est** **cāritās**.

14

1 Sectāminī cāritātem, aemulāminī spīritālia, **magis** autem, ut prophetētis.

2 Quī enim loquitur **lingua**, nōn hominibus loquitur sed Deō; nēmō enim audit, spīritū autem loquitur mystēria.

3 Quī autem prophētat, hominibus loquitur aedificātiōnem et exhortātiōnem et cōnsōlātiōnēs.

4 Quī loquitur **lingua**, sēmetipsum aedificat; quī autem prophētat, ecclēsiam aedificat.

5 Volō autem omnēs vōs loquī linguīs, **magis** autem prophētāre; maior autem **est** quī prophētat, quam quī loquitur linguīs, **nisi** forte interpretētur, ut **ecclēsia** aedificātiōnem accipiat.

6 Nunc autem, frātrēs, sī vēnerō ad vōs linguīs loquēns, quid vōbīs prōderō, **nisi** vōbīs loquar aut in revēlātiōne aut in **scientiā** aut in **prophētīā** aut in **doctrīnā**?

7 Tamen, quae **sine** **animā** sunt **vōcem** dantia, sīve **tībiā** sīve **citharā**, **nisi** distīnctiōnem sonituum dederint, quōmodo sciētur quod **tībia** canitur, aut quod citharīzātur?

8 Etenim sī incertam **vōcem** det **tubā**, **quis** parābit sē ad bellum?

9 **Ita** et vōs per linguam **nisi** manifēstum sermōnem **dederītis**, quōmodo sciētur id, quod dīcitur? Eritis enim in **āera** loquentēs.

10 Tam **multa**, ut **puta**, **genera** linguārum sunt in mundō, et nihil **sine** vōce **est**.

11 Sī ergō nescierō virtūtem **vōcis**, **erō** **eī**, quī loquitur, barbarus; et, quī loquitur, mihi barbarus.

12 Sīc et vōs, quoniam aemulātōrēs **estis** spīrituum, ad aedificātiōnem ecclēsiae quaerite, ut abundētis.

13 Et ideō, quī loquitur **lingua**, ōret, ut interpretētur.

14 Nam sī ōrem **linguā**, **spīritus** meus ōrat, mēns autem **mea** **sine** frūctū **est**.

15 Quid ergō **est**? Ōrābō spīritū, ōrābō et mente; psallam spīritū, psallam et mente.

16 Cēterum sī **benedīxerīs** in spīritū, quī supplet locum idiōtae, quōmodo **dīcet** “ Āmēn! ” super tuam benedictiōnem, quoniam quid **dicās** nescit?

17 Nam tū quidem **bene** grātiās agis, sed alter nōn aedificātur.

18 **Grātiās** agō Deō, quod omnium vestrum **magis** linguīs loquor;

19 sed in **ecclēsiā** volō quīnque verba sēnsū meō loquī, ut et aliōs īnstruam, quam decem **mīlia** verbōrum in **linguā**.

20 Frātrēs, nōlīte puerī efficī sēnsibus, sed **malitia** parvulī **ēstote**; sēnsibus autem perfectī **ēstote**.

21 In **lēge** scrīptum **est**:

“ In aliīs linguīs et in labiīs aliōrum

loquar **populō** huic,

et nec sīc exaudient mē ”,

dīcit Dominus.

22 Itaque linguae in signum sunt nōn fidēlibus sed īnfidēlibus, **prophētīā** autem nōn īnfidēlibus sed fidēlibus.

23 Sī ergō conveniat **ūniversa** **ecclēsia** in ūnum, et omnēs linguīs loquantur, intrent autem idiōtae aut īnfidēlēs, **nōnne** **dicent** quod **īnsānītis**?

24 Sī autem omnēs prophētent, intret autem **quis** **īnfidēlis** vel **idiōta**, convincitur ab omnibus, dīiūdicātur ab omnibus,

25 **occulta** **cordis** eius **manifēsta** fīunt; et **ita** cadēns in faciem adōrābit Deum prōnūntiāns: “ **Vērē** Deus in vōbīs **est**! ”.

26 Quid ergō **est**, frātrēs? Cum convenītis, ūnusquisque psalmum habet, doctrīnam habet, apocalypsim habet, linguam habet, interpretātiōnem habet: omnia ad aedificātiōnem fīant.

27 Sīve **lingua** **quis** loquitur, secundum duōs aut ut multum trēs, et per partēs, et ūnus interpretētur;

28 sī autem nōn fuerit interpres, taceat in **ecclēsiā**, sibi autem loquātur et Deō.

29 Prophētae duo aut trēs **dīcant**, et cēterī dīiūdicent;

30 quod sī aliī revēlātum fuerit sedentī, prior taceat.

31 Potestis enim omnēs per singulōs prophētāre, ut omnēs discant, et omnēs exhortentur;

32 et **spīritus** prophētārum **prophētīs** subiectī sunt;

33 nōn enim **est** dissēnsiōnis Deus sed **pācis**.

Sīcut in omnibus ecclēsiīs sānctōrum,

34 mulierēs in ecclēsiīs taceant, nōn enim permittitur eīs loquī; sed subditae sint, sīcut et Lēx dīcit.

35 Sī quid autem volunt **discere**, domī virōs suōs interrogent; turpe **est** enim mulierī loquī in **ecclēsiā**.

36 An ā vōbīs verbum Deī prōcessit aut in vōs sōlōs **pervēnit**?

37 Sī **quis** vidētur **prophēta** **esse** aut **spīritālis**, cognōscat, quae scrībō vōbīs, quia Dominī **est** mandātum. 38 Sī **quis** autem ignōrat, ignōrābitur.

39 Itaque, frātrēs meī, aemulāminī prophētāre et loquī linguīs nōlīte prohibēre;

40 omnia autem **honestē** et secundum ōrdinem fīant.

15

1 **Notum** autem vōbīs faciō, frātrēs, ēvangelium, quod ēvangelīzāvī vōbīs, quod et accēpistis, in quō et **stātis**,

2 per quod et salvāminī, **quā** ratiōne ēvangelīzāverim vōbīs, sī tenētis, **nisi** sī frūstrā crēdidistis!

3 Trādidī enim vōbīs in prīmīs, quod et accēpī, quoniam Chrīstus mortuus **est** prō **peccātīs** nostrīs secundum Scrīptūrās

4 et quia sepultus **est** et quia suscitātus **est** **tertiā** **diē** secundum Scrīptūrās

5 et quia **vīsus** **est** Cephae et post haec Duodecim;

6 deinde **vīsus** **est** plūs quam quīngentīs frātribus simul, ex quibus plūrēs **manent** usque adhūc, quīdam autem dormiērunt;

7 deinde **vīsus** **est** Iacobō, deinde apostolīs omnibus;

8 **novissimē** autem omnium, tamquam abortīvō, **vīsus** **est** et mihi.

9 Ego enim sum minimus apostolōrum, quī nōn sum dignus vocārī apostolus, quoniam persecūtus sum ecclēsiam Deī;

10 **grātia** autem Deī sum id, quod sum, et **grātia** eius in mē **vacuā** nōn fuit, sed abundantius illīs omnibus labōrāvī; nōn ego autem, sed **grātia** Deī mēcum.

11 Igitur sīve ego sīve illī, sīc **praedicāmus**, et sīc crēdidistis.

12 Sī autem Chrīstus **praedicātur** quod suscitātus **est** ā mortuīs, quōmodo quīdam dīcunt in vōbīs quoniam resurrēctiō mortuōrum nōn **est**?

13 Sī autem resurrēctiō mortuōrum nōn **est**, neque Chrīstus suscitātus **est**!

14 Sī autem Chrīstus nōn suscitātus **est**, **inānis** **est** ergō praedicātiō **nostra**, **inānis** **est** et **fidēs** **vestra**;

15 invenīmur autem et falsī testēs Deī, quoniam testimōnium dīximus adversus Deum quod suscitāverit Chrīstum, quem nōn suscitāvit, sī rēvērā mortuī nōn resurgunt.

16 Nam sī mortuī nōn resurgunt, neque Chrīstus resurrēxit;

17 quod sī Chrīstus nōn resurrēxit, **stulta** **est** **fidēs** **vestra**; adhūc **estis** in **peccātīs** vestrīs.

18 Ergō et, quī dormiērunt in Chrīstō, periērunt.

19 Sī in hāc **vītā** tantum in Chrīstō spērantēs sumus, miserābiliōrēs sumus omnibus hominibus.

20 Nunc autem Chrīstus resurrēxit ā mortuīs, prīmitiae dormientium.

21 Quoniam enim per hominem mors, et per hominem resurrēctiō mortuōrum:

22 sīcut enim in Adam omnēs moriuntur, **ita** et in Chrīstō omnēs vīvificābuntur.

23 Ūnusquisque autem in suō ōrdine: prīmitiae Chrīstus; deinde hī, quī sunt Chrīstī, in adventū eius;

24 deinde **fīnis**, cum trādiderit rēgnum Deō et Patrī, cum ēvacuāverit omnem prīncipātum et omnem potestātem et virtūtem.

25 Oportet autem illum rēgnāre, dōnec pōnat omnēs inimīcōs sub pedibus eius.

26 **Novissima** autem **inimīca** dēstruētur mors;

27 omnia enim subiēcit sub pedibus eius. Cum autem **dīcat**: “Omnia **subiecta** sunt”, **sine** dubiō praeter eum, quī subiēcit **eī** omnia.

28 Cum autem **subiecta** fuerint illī omnia, tunc ipse Fīlius **subiectus** erit illī, quī sibi subiēcit omnia, ut sit Deus omnia in omnibus.

29 Aliōquīn quid facient, quī baptīzantur prō mortuīs? Sī omnīnō mortuī nōn resurgunt, ut quid et baptīzantur prō illīs?

30 Ut quid et nōs perīclitāmur omnī **hōrā**?

31 Cotīdiē **morior**, utique per vestram glōriātiōnem, frātrēs, quam habeō in Chrīstō **Iēsu** Dominō nostrō!

32 Sī secundum hominem ad bēstiās pugnāvī Ephesī, quid mihi prōdest? Sī mortuī nōn resurgunt, mandūcēmus et bibāmus, crās enim moriēmur.

33 Nōlī tē sēdūcī: “ Corrumpunt mōrēs bonōs colloquia **mala** ”.

34 **Ēvigilāte** **iūstē** et nōlīte peccāre! Ignōrantiam enim Deī quīdam ha bent; ad reverentiam vōbīs loquor.

35 Sed **dīcet** aliquis: “ Quōmodo resurgunt mortuī? Quālī autem corpore veniunt? ”.

36 Īnsipiēns! Tū, quod sēminās, nōn vīvificātur, **nisi** prius moriātur;

37 et, quod sēminās, nōn corpus, quod futūrum **est**, sēminās sed nūdum grānum, ut **putā** trīticī aut alicuius cēterōrum.

38 Deus autem dat illī corpus sīcut voluit, et ūnīcuique sēminum proprium corpus.

39 Nōn **omnis** **carō** **eadem** **carō**, sed **alia** hominum, **alia** **carō** pecorum, **alia** **carō** volucrum, **alia** autem piscium.

40 Et **corpora** caelestia et **corpora** terrestria, sed **alia** quidem caelestium **glōria**, **alia** autem terrestrium.

41 **Alia** clāritās **sōlis**, **alia** clāritās lūnae et **alia** clāritās stēllārum; **stēlla** enim ā **stēllā** differt in clāritāte.

42 Sīc et resurrēctiō mortuōrum: sēminātur in corruptiōne, resurgit in incorruptiōne;

43 sēminātur in ignōbilitāte, resurgit in **glōriā**; sēminātur in īnfirmitāte, resurgit in virtūte;

44 sēminātur corpus animāle, resurgit corpus spīritāle.

Sī **est** corpus animāle, **est** et spīritāle.

45 Sīc et scrīptum **est**: “ **Factus** **est** prīmus homō Adam in animam vīventem ”; novissimus Adam in Spīritum vīvificantem.

46 Sed nōn prius, quod spīritāle **est**, sed quod animāle **est**; deinde quod spīritāle.

47 Prīmus homō dē **terrā** terrēnus, secundus homō dē caelō.

48 **Quālīs** terrēnus, tālēs et terrēnī, et **quālis** **caelestis**, tālēs et caelestēs;

49 et sīcut portāvimus imāginem terrēnī, portābimus et imāginem **caelestis**.

50 **Hoc** autem **dīcō**, frātrēs, quoniam **carō** et sanguis rēgnum Deī **possidēre** nōn possunt, neque corruptiō incorruptēlam possidēbit.

51 Ecce mystērium vōbīs **dīcō**: Nōn omnēs quidem dormiēmus, sed omnēs immūtābimur,

52 in mōmentō, in ictū oculī, in **novissimā** **tubā**; **canet** enim, et mortuī suscitābuntur incorruptī, et nōs immūtābimur.

53 Oportet enim corruptibile **hoc** **induere** incorruptēlam, et mortāle **induere** immortālitātem.

54 Cum autem corruptibile **hoc** induerit incorruptēlam, et mortāle **hoc** induerit immortālitātem, tunc fīet sermō, quī **scrīptus** **est**: “ Absorpta **est** mors in **victōriā**.

55 **Ubi** **est**, mors, **victōria** **tua**?

**Ubi** **est**, mors, stimulus tuus? ”.

56 Stimulus autem **mortis** peccātum **est**, virtūs vērō peccātī lēx.

57 Deō autem grātiās, quī **dēdit** nōbīs victōriam per Dominum nostrum **Iēsum** Chrīstum.

58 Itaque, frātrēs meī dīlēctī, stabilēs **ēstote**, immōbilēs, abundantēs in opere Dominī semper, scientēs quod **labor** vester nōn **est** **inānis** in Dominō.

16

1 Dē collēctīs autem, quae fīunt in sānctōs, sīcut ōrdinā vī ecclēsiīs Galatiae, **ita** et vōs facite.

2 Per prīmam sabbatī ūnusquisque vestrum apud sē pōnat recondēns, quod **eī** benēplacuerit, ut nōn, cum vēnerō, tunc collēctae fīant.

3 Cum autem praesēns fuerō, quōs **probāverītis**, per epistulās hōs mittam perferre grātiam vestram in Ierusālem;

4 quod sī dignum fuerit, ut et ego eam, mēcum ībunt.

5 Veniam autem ad vōs, cum **Macedoniam** pertransierō, nam **Macedoniam** pertransībō;

6 apud vōs autem forsitan manēbō vel etiam hiemābō, ut vōs mē dēdūcātis, quōcumque ierō.

7 Nōlō enim vōs **modo** in trānsitū **vīdēre**; spērō enim mē aliquantum temporis **manēre** apud vōs, sī Dominus permīserit.

8 Permanēbō autem Ephesī usque ad Pentēcostēn;

9 ōstium enim mihi apertum **est** magnum et efficāx, et adversāriī multī.

10 Sī autem vēnerit Tīmotheus, vidēte, ut **sine** timōre sit apud vōs, opus enim Dominī operātur, sīcut et ego;

11 nē **quis** ergō illum spernat. Dēdūcite autem illum in pāce, ut veniat ad mē; exspectō enim illum cum frātribus.

12 Dē Apollō autem frātre, multum rogāvī eum, ut venīret ad vōs cum frātribus, et utique nōn fuit voluntās, ut nunc venīret; veniet autem, cum **eī** opportūnum fuerit.

13 **Vigilāte**, **stāte** in **fide**, virīliter agite, cōnfortāminī;

14 omnia **vestra** in cāritāte fīant.

15 Obsecrō autem vōs, frātrēs: nōstis domum Stephanae, quoniam sunt prīmitiae Achāiae et in ministerium sānctōrum ōrdināvērunt sēipsōs;

16 ut et vōs subditī **sītis** eiusmodī et omnī cooperantī et labōrantī.

17 Gaudeō autem in **praesentiā** Stephanae et Fortūnātī et Achāicī, quoniam id quod vōbīs dēerat, ipsī supplēvērunt;

18 refēcērunt enim et meum spīritum et vestrum. Cognōscite ergō, quī eiusmodī sunt.

19 Salūtant vōs ecclēsiae Asiae. Salūtant vōs in Dominō multum **Aquila** et **Prīsca** cum **domesticā** **suā** **ecclēsiā**.

20 Salūtant vōs frātrēs omnēs. **Salūtātē** invicem in ōsculō sānctō.

21 Salūtātiō **mea** manū Paulī.

22 Sī **quis** nōn amat Dominum, sit **anathēma**. Marāna tha!

23 **Grātia** Dominī **Iēsu** vōbīscum.

24 **Cāritās** **mea** cum omnibus vōbīs in Chrīstō **Iēsu**.


