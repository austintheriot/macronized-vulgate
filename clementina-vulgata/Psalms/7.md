1 Psalmus Dāvīd, quem cantāvit Dominō prō verbīs Chusi, fīliī Jemīnī. 

2 Domine Deus meus, in tē spērāvī; salvum mē fac ex omnibus persequentibus mē, et **līberā** mē:

3 nēquandō rapiat ut **leō** animam meam, dum nōn **est** quī redimat, neque quī salvum faciat.

4 Domine Deus meus, sī fēcī istud, sī **est** inīquitās in manibus meīs,

5 sī reddidī retribuentibus mihi **mala**, **dēcidam** meritō ab inimīcīs meīs **inānīs**.

6 Persequātur inimīcus animam meam, et comprehendat; et conculcet in **terrā** vītam meam, et glōriam meam in pulverem dēdūcat.

7 Exsurge, Domine, in **īrā** **tuā**, et exaltāre in fīnibus inimīcōrum meōrum: et exsurge, Domine Deus meus, in præceptō quod mandāstī,

8 et **synagōga** **populōrum** circumdabit tē: et propter hanc in altum regredere:

9 Dominus jūdicat **populōs**. Jūdicā mē, Domine, secundum jūstitiam meam, et secundum innocentiam meam super mē.

10 Cōnsūmētur **nēquitia** peccātōrum, et dīrigēs jūstum, scrūtāns **corda** et **rēnēs**, Deus.

11 Jūstum adjūtōrium meum ā Dominō, quī salvōs facit rēctōs **corde**.

12 Deus jūdex jūstus, **fortis**, et patiēns; numquid īrāscitur per singulōs diēs?

13 **Nīsī** conversī **fuerītis**, gladium suum vibrābit; arcum suum tetendit, et parāvit illum.

14 Et in eō parāvit vāsa **mortis**, sagittās suās ārdentibus effēcit.

15 Ecce parturiit injūstitiam; concēpit dolōrem, et peperit inīquitātem.

16 Lacum aperuit, et **effodit** eum; et **incīdit** in foveam quam fēcit.

17 Convertētur dolor ejus in caput ejus, et in verticem ipsīus inīquitās ejus dēscendet.

18 Cōnfitēbor Dominō secundum jūstitiam ejus, et psallam nōminī Dominī altissimī.
