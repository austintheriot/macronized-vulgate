1 Beātus vir quī nōn abiit in cōnsiliō impiōrum, et in **viā** peccātōrum nōn stetit, et in **cathedrā** pestilentiæ nōn sēdit;

2 sed in **lēge** Dominī voluntās ejus, et in **lēge** ejus meditābitur **diē** ac nocte.

3 Et erit tamquam lignum quod plantātum **est** secus **dēcursus** aquārum, quod frūctum suum dabit in tempore suō: et folium ejus nōn dēfluet; et omnia quæcumque faciet prōsperābuntur.

4 Nōn sīc impiī, nōn sīc; sed tamquam pulvis quem prōjicit ventus ā faciē terræ.

5 Ideō nōn resurgent impiī in jūdiciō, neque peccātōrēs in conciliō jūstōrum:

6 quoniam nōvit Dominus viam jūstōrum, et iter impiōrum perībit.

