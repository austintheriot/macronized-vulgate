1 Quārē fremuērunt gentēs, et populī[^1] meditātī sunt inānia?

2 Astitērunt rēgēs[^1] terrae, et prīncipēs convēnērunt in ūnum adversus Dominum, et adversus chrīstum ejus.

3 Dīrumpāmus vincula[^1] eōrum, et prōjiciāmus ā nōbīs jugum ipsōrum.

4 Quī habitat in caelīs irrīdēbit eōs, et Dominus subsannābit eōs.

5 Tunc loquētur ad eōs in īrā[^1] suā[^1], et in furōre suō conturbābit eōs.

6 Ego autem cōnstitūtus sum rēx ab eō super Sīōn[^1], montem sānctum ejus, praedicāns praeceptum ejus.

7 Dominus dīxit ad mē: Fīlius meus es[^1] tū; ego hodiē genuī tē.

8 Postulā ā mē, et dabō tibi gentēs haerēditātem tuam, et possessiōnem tuam terminōs terrae.

9 Regēs[^1] eōs in virgā[^1] ferreā[^1], et tamquam vas[^1] figulī cōnfringēs eōs.

10 Et nunc, rēgēs[^1], intelligite; ērudīminī, quī jūdicātis[^1] terram.

11 Servīte[^1] Dominō in timōre, et exsultātē[^1] eī[^1] cum tremōre.

12 Apprehendite disciplīnam, nēquandō īrāscātur Dominus, et pereātis dē viā[^1] jūstā[^1].

13 Cum exārserit in brevī īrā[^1] ejus, beātī omnēs quī cōnfīdunt in eō.
